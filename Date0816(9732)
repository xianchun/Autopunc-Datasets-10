遇万斧。八坐诸贵为此犊子入议，谏得大王。王答诸：我今爱敬怜悯犊子，不可思议。若煞此犊子之时，莫在我宫内煞之。我见此犊子行迹死处，我即心肝寸寸断绝，交死不活。尔时国王语诸臣曰：若欲煞此犊子时，为我牵向屠儿坊中，方便煞之，勿使我见。
遂遣黄门牵此犊子往向屠儿坊中。到屠儿门底，遥唤屠儿三声。屠儿出看。黄门语屠儿曰：国王二后后垂命至死，须此银蹄金角犊子心肝。卿急手打煞，劈取心肝，白纸重裹，送来门底。我在门边伫待卿。
屠儿闻黄门作如是言，手牵犊子入于家中，系着大柱，手捉大斧，举欲打煞。犊子语屠儿曰：卿住！未忙煞我。听我一言，当死。唵！屠儿住，听犊子言。犊子语屠儿曰：我非是犊子。我是栴陀罗颇黎国王太子。我父索其三妻，我母处在小限。两夫人意欲煞我。我不得违二母之意，变作犊子。卿莫煞我。我之日，必作国王。我作国王之时，使卿金千斤，拨国半治，封邑万户与卿。屠儿，愿莫煞我。
尔时屠儿闻犊子作如是言，大芒迫身，言：丈夫立身以来煞害众生恒河沙数，小来未见有是银蹄金角犊子语我此言。屠儿即语犊子曰：我今为卿身死，不得煞卿。犊子语屠儿曰：卿不得我心肝，亦当必死。若活我之时，卿用我语，使我共卿两都得活。
尔时犊子作是言时，有一天帝释变作黑狗，从屠儿门中而入。到屠儿中庭，倒地自死。犊子语屠儿曰：卿若为我之时，将我抱着草中，莫使人知。你莫惜家中自死黑狗，劈取心肝，送向门底，付与黄门。你亦得活，我亦得活。
尔时屠儿劈取黑狗心肝，白纸重裹，送与黄门。黄门领得犊子心肝，欲送入殿。王闻犊子心肝，今则气塞哽咽，烂肠寸寸断绝，泪下覆面，晕倒落床，发声大哭。其黄门送犊子心肝往至宫里。二后闻之，甚大欢喜，狼彷皆起。夫人下床，身自往就黄门手中生啖心肝，不由汤火煮炙，生即食讫。二后云：此肉甚美，我今食之，百脉流彻，心底惶悟，眼目精明，手脚轻便，病当得瘥。
尔时屠儿送犊子心肝得了，回还语犊子曰：我今为卿输心肝得了。犊子语屠儿曰：你尔恩德，昊天难报。你若放我之时，夜半中放。我去时莫使人见。
犊子夜半中去时，与其屠儿泣泪辞别，语屠儿曰：我今辞你去后，作一变异，使你交见，知我有贤德，必令报卿恩。卿家去城三百余步。我从卿门出，使无脚迹。唯有城西北角上留一脚迹。卿一迹踏土之处，知我有贤德，能得报你。
尔时屠儿闻犊子作如是言，烧香礼拜，供养跪起，泣泪奉送出门。至明天晓，人未得时，寻此犊子脚迹。处处不见，城外亦无脚迹。城西北角上正见一足踏土之处。屠儿知有贤德，念佛还家。
尔时犊子投明行去，离国三千余里，往到舍婆提国。遇值国王有一美女，为人可嬉，种种姿妍。面如月满，端严无比，世间希有，八功德水，以浴其体，着劫波袖衣及乘天宫殿，化城九重。国王意欲嫡配，此女不就：王若配，会是贤德之人，女便共活。王语女曰：我生在凡处，肉眼众生，知谁是贤？女答王曰：阿耶与女召集仪同仆射、高良贵子、守令之家、方伯子孙在于都市，女自选夫主。
女从王后行，手捉金钟，盛蒲桃酒。在父后行，选仪同仆射、高良贵子。十行无称意者。王语女曰：向前十行者，王侯子孙，尚不共活。自余卑微，宁可之意？女答王曰：向前十行者，虽可有形貌，面目似人，腹中无德。女欲共活之人，会是贤德，女便共活。王闻此语，任女意怀，不违女愿。复行至十行，下头见一犊子，银蹄金角，下行头立。王已行过，女寻后至，向父王曰：此是贤德之人，女欲共活。王任女意。女得王言，即过手中钟酒，与其犊子。犊子得酒，向口饮半。犊子过与女，女即饮尽。交杯必定，永为匹配。
尔时诸臣、百官、倾国之人皆大笑王：一国之女，嫁与牛犊。听损邦国，宁有此事！王闻羞耻，便欲煞女。有一帝释，变作智臣，遂即谏王：王有一女，甚有贤德，何待煞之？陟出国外，令使惭愧，愁不改行？女闻此言，甚大欢喜。叉手白王：父子生有离别，何待煞女？求从远陟，离王国土。外书云：女外向，千里从夫。若与王别，请乞乘骑，送女出国。
王共夫人送女出城，号啼大哭，悲哀泣泪。语：诸臣左右、青衣、吏民都共送之。百鸟悲鸣，声动天地。父子分离，辞王及夫人，心肝痛切，将欲气绝。
尔时女共犊子离出王国，转复前行。见一木城，女问犊子曰：此是你国以不？犊子答曰：此非我国。次复前行，见一土城，此是你国以不？此非我国。次复前行，见一铁城，此是你国以不？此非我国。次复前行，见一铜城，此是你国以不？此非我国。次复前行，见一银城，此是你国以不？此非我国。次复前行，见一金城，此是你国以不？犊子答曰：此是我国。
在金城国可迳由旬，宿其此，犊子仍不变现。女问犊子曰：君若是贤德之人，应当不变？尔时犊子闻道此语，手捉银蹄，抚角，犊衣脱却于地，拱身一丈。颊如婆果，齿如珂贝，眉如尽月，眼如众星夜朗。号为金城国天子。宫殿自然。零仙彩女、伎乐音声、百味饮食，随念即至。女见夫主可嬉，变身一丈，欢喜不可思议。即便作书与王，并告夫人：阿耶比日道女不识贤德之人，陟女外国。女夫主以有圣德，甚大端正。阿耶星夜来看女夫主何如。
本日王得女书，召集群臣。诸官悉集。卿等本日笑我女共犊子而活。我女以有贤德，嫁与金城国王。我今欢喜，不可思议。王即为女夫放大恩赦。所有罪人，悉皆放免。
尔时舍婆提国王并夫人来至金城国里看女。见女夫主甚奇殊妙，便即问曰：卿比日在我国中，如何变作犊子？太子叉手白王：某甲非是犊子。某甲是栴陀罗颇黎国王太子。阿耶索其三妻，阿娘处在小限。两大夫人意欲煞我。我不违二母之意，变作犊子。今得王女，愧王无已。娘今在父母国，快成辛苦。愿王权在金城迳停时，向欲共王女暂向父国往看其母。
太子夫妻二人轻马往诣父国。内门里，入磨坊中。见母头如蓬耕，面上垢土，手脚皴劈，脊背打破，脓血沾着处烂尽。尔时太子见母头戴石五升麦，来向磨坊中。太子不忍认母，二人眼中泣泪。手捉马鞭，拨母头上，麦翻着地，磨何而去。母不识，其母遥唤：贵人且住！听我一言。看君不似凡滥。某甲备是王家辛苦之人。请得此麦，依课磨之，恒不得充，况复翻地？是度王闻，必死不活。太子夫妻但时下马，以衣袖扫其麦聚，收着器中。头戴而去。太子眼泣血，气塞吞酸，忍痛不忍认母，轻马还国。
尔时太子告舍婆提国王曰：我母如今甚大苦剧，筋骨相连，形容憔悴，面上垢土，头如蓬耕，处处打破，血流遍体，快成辛苦。王闻道是，心怜女夫及母，眼中泣泪：我亲家母岂可如是！尔时太子叉手白王：若与某甲一亲以往，暂欲随王借少衣马。金城如自有兵马，众相将往诣父国，救看其母。
二国军马悉送太子往向栴陀罗国。去城四十余里，其父城头知军来到，悬竖白幡。太子语左右曰：城头白幡者，尽是降幡。我父见我往到，谓我是外国大王，必向我跪。此是我父，不合跪我。一厢十人，两厢二十人，走往捉置，勿听跪也。
如是所言。王见太子，出城步步欲跪。左右捉之。两相对已，携手腕接，相随上殿。饮食娱乐，良久以讫。启白王曰：王是一国之主，治民快乐，天下丰饶，雨泽以时。王今快乐，可有几妻？国王不识太子与仁臣奴：台奴不敢诳王，正有两妻。太子问曰：一国之主，皆闻三夫人、九嫔。据何礼律，正有两妻？王须实道。偿后检得，王必合死。王答太子曰：台奴伏死！不敢调王。实有三妻。太子曰：唤将来看。
王遂先遣两大夫人庄严冠带，来至殿前。太子问曰：向前道三，如何见二？一在何处？王答太子曰：今在磨坊中。太子问曰：天子之后，如何安置磨坊而驱使也？尔时太子母闻道大王，寻声走来，欲以投诉。殿前行过，太子遥见其母，狼彷下殿，走抱母头，捉臂啮指，称天大哭：阿娘，由子五逆不孝，致使阿婆如许辛苦。阿婆！阿婆！王见哀哭，然是我子，更有何言！父母并子三人抱头大哭。尔时云飞鸟落，树木摧折。诸臣百官，见者泣泪，不能自胜。
尔时太子尽哀以讫。良久，将香汤与母洗浴，取虎龙服与母着之，还上殿上而坐。唤其二母并父，道其苦状。王闻道此死苦由缘，眼中泣血。王唤两妻，立着南厢。去殿百步，濩汤炉炭，刀山刃树，铜升铁概，车川犁耳。遣此两大夫人立其傍：濩汤濖之，故嫌此轻。我忆卿本日生啖我子心肝之时，与一人唤取一百力士，二人唤取二百力士，一时遣此力士，锯此二后，作其段数，如释我意。
力士至已，欲煞二母。太子畏煞二母，口中告佛。刀山摧锋，濩止热，二百力士手脚疪，不能生害。太子唤其二母，并共陈道活之状：子本存命，实由屠儿。王语太子曰：阿耶本日实不知子遭此苦剧。阿耶如今舍去王位，与子治国。身自出家，隐居山林，永不干国。除仁一人，自余爵禄轻重，悉属屠儿。王即出家，鬓发自落。观睹宫殿，若视秽厕。修行善道，得阿罗汉果。太子名唤屠儿，封受国相，位登王侯。库藏珍宝，悉属屠儿把揽。于先施恩，今获交报，重赏其德。太子共母不转凡身，即得成佛。
是时二后谀心不舍。天神帝释变作猛风吹此二后，毛孔而入。本食心肝作大铁丸，节节出炎如车轮，救不可得。
当说此经时，大会之中所千万人皆得悟道，弃恶从善，交获佛果。佛告阿难：尔时太子，我身是。尔时父王者，今我父悦头檀是。尔时我母者，今摩耶是。尔时我妇者，耶输陀罗是。尔时屠儿者，今阿难是。尔时黄门者，今目连是。尔时帝释变作黑狗者，提迦叶是。尔时二后者，提婆达多；第二后者，调达是。
佛说经竟，天龙八部、帝王、人民皆大欢喜，作礼奉行。
录文完。