云棲蓮大師重刊牧牛圖頌，而普明之名方著。梁山遠原唱，吾師夢老人覓之四十載未獲一見。主南磵日，始得于幻舟和尚所，喜不自勝。但原本蠹郵數字，遂空之，俟再得他本查補，今仍其舊。至諸公頌內亦有數字可商者，老人易字于本頌下，請政大方。音見聞疏略，未能盡閱古今諸錄，謹將老人自頌及納公發心刊刻亦次匯入。伏望諸方尊宿，倘于古德錄中得牧牛佳頌，乞郵寄白門古鏡，俾續二集。性音敬跋。
