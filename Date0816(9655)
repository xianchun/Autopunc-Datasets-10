禪法大行，宗徒各異，互相詆訿，莫肯會同。切要辨其源流，知其深淺。比雖留意，未得分明，撰錄之時，恐有差錯，伏望略為條流分別，三五紙示及大抵列北宗、南宗。南宗中，荷澤宗、洪州、牛頭等宗，具言其淺深、頓漸、得失之要，便為終身龜鏡也。休再拜。
然達磨所傳，本無二法，後隨人變，故似殊途，扄之即俱非，會之即皆是。前者所述傳記，但論直下一宗，若要辨諸宗師承，須知有傍有正。今且叙師資傍正，然後述言教淺深，自然見達磨之心流至荷澤矣。
牛頭宗者，從四祖下傍出。根本有慧融禪師者，道性高簡，神慧聰利，先因多年窮究諸部般若之教，已悟諸法本空、迷情妄執，後遇四祖，印其所解空理，然於空處顯示不空妙性，故不俟久學而悟解洞明。四祖語曰：此法從上只委一人，吾已付囑弟子弘忍訖，
即五祖也。
汝可別自建立。後遂於牛頭山別建一宗，當第一祖，展轉乃至六代。
後第五祖師智威，有弟子馬素；素有弟子道欽，即徑山是也。
此一宗都不關南北二宗，其南北二宗自出於五祖門下，五祖已前都未有南北之稱。
北宗者，從五祖下傍出，謂有神秀等一十人，同是五祖忍大師弟子，大師印許，各堪為一方之師，故時人云忍生十字肯會同，且所見如此相違，爭不詆訿？若存他，則失己，爭肯會同？
牛頭宗意者，體諸法如夢，本來無事，心境本寂，非今始空，迷之為有，即見榮枯貴賤等事；事跡既有相違相順，故生愛惡等情；情生則諸苦所系，夢作夢受何損何益？有此能了之智，亦如夢心，乃至設有一法過於涅盤，亦如夢如幻，既達本來無事，理宜喪己忘情，情妄即絕苦因，方度一切苦厄，此以忘情為修也。
評曰：前以念念全真為悟，任心為修；此以本無事為悟，妄情為修。又上三家見解異者，初一切皆妄，次一切皆真，後一切皆無。若就行說者，初伏心滅妄，次信任情性，後休心不起。宗密性好勘會，一一曾參，各搜得旨趣如是。若將此語問彼學人，即皆不招承。問有答空，徵空認有，或言俱非，或言皆不可得，修不修等，皆類此也。彼意者，常恐墮於文字，常怕滯於所得，故隨言拂也。有歸心學者，方委細教授，令多時觀照，熟其行解矣。然每宗復有多種方便，拒於外難，誘於徒屬，不可具書，今但羅其意趣，舉其宏綱也。
荷澤宗者，尤難言述，是釋迦降出，達磨遠來之本意也。將前望此，此乃迥異於前；將此攝前，前即全同於此，故難言也。今強言之，謂諸法如夢，諸圣同說，故妄念本寂，塵境本空，空寂之心，靈知不昧，即此空寂寂知，是前達磨所傳空寂心也。任迷任悟，心本自知，不藉緣生，不因境起。迷時煩惱亦知，非
摩尼珠都不對色時，但有明凈之相，卻不認之，以不見有諸色可識認故，疑恐局於一明珠相故。
洪州見解如此也。言愚者，彼宗後學也。異時見黑槵子等者，心涉世間，分別塵境時，見貪嗔愛慢之念也；琥珀、石英者，如慈善謙敬之念也；不對色時者，無所念也；但有明凈者，了了自知無念也；疑局者，彼之唯認知是偏局也。
復有一類人，聞說珠中種種色皆是虛妄，徹體全空，即計此一顆明珠都是其空，便云都無所得，方是達人。認有一法，便是未了，不悟色相皆空之處，乃是不空之珠。
牛頭見解如此也。聞說空等者，諸部般若說空之經也；計此一顆等者，計本覺性亦空，無有所認；認有等者，聞說諸法空寂之處，了了能知，是本覺真心，卻云不了不知，心體不空；不空者，涅盤經說：如瓶空者，謂瓶中無物，名為瓶空，非謂無瓶。言無者，心之中無分別貪嗔等念，名為心空，非謂無心；言無者，但為遣卻心中煩惱也，故知牛頭但遣其非，未顯其是。從此下皆喻荷澤意。
何如直云唯瑩凈圓明，方是珠體。
唯空寂知也。若但說空寂，而不顯知，即何異虛空？亦如圓顆瑩凈之瓷團，雖圓凈而無明性，何名摩尼？何能現影？洪州、牛頭但說無一物，不顯靈知，亦如此也。
其黑色，乃至一切青黃色等，悉是虛妄。
善惡分別，舉動運為，如洪州所認，起心動念等，即是一切相。此相皆妄，故經云：凡所有相，皆是虛妄。當知彼宗認虛妄為真性也。
正見黑色時，黑元不黑，但是其明，青元不青，但是其明，乃至赤白黃等一切皆然，但是其明，既即於諸色相處，一一但見瑩凈圓明，即於珠不惑。
一切皆空，唯心不變。迷時亦知，知元不迷；念起亦知，知元無念。乃至哀樂喜怒愛惡，一一皆知。知元空寂，空寂而知，即於心性了然不惑。此上皆迥異諸宗也，初標云將前望此，此即迥異於前。
但於珠不惑，則黑既無黑，黑即是明珠，諸色皆爾，即是有無自在，明黑融通，復何礙哉！
此同彼二宗也。黑即無黑，同牛頭，牛頭但云一切皆無。黑即是珠，已下同洪州，洪州云一切皆是佛性，凡圣善惡皆無所礙。故初標但云將此攝前，前即是全同於此。自此已下喻意，再將荷澤本宗結束三宗也。
若認得明珠是能現之體，永無變易，
荷澤。
洪州宗。
北宗。
牛頭宗。
皆是未見珠也。
都結。
問：據大乘經及古今諸宗禪門，乃至荷澤所說，理性皆同。云無生無滅，無為無相，無圣無凡，無是無非，不可證，不可說。今但依此即是，何必要須說靈知耶？
答：此并是遮遣之詞，未為顯示心體，若不指示現今了了常知不昧是自心者，說何為無為無相等耶？是知諸教只說此知無生滅等也。故荷澤於空無相處指示知見，令人認得，便覺自心，經生越世，永無間斷，乃至成佛也。荷澤又收束無為無住，乃至不可說等種種之言，但云空寂知，一切攝盡。空者，空卻諸相，猶是遮遣之言；唯寂是實性不變動義，不同空無也；知是當體表顯義，不同分別也。唯此方為真心本體，故始自發心，乃至成佛，唯寂唯知，不變不斷，但隨地位，名義稍殊。謂約了悟時，名為理智；
理即寂也，智即知也。
約發心修行時，名為止觀；
止息塵緣，契於寂也；觀照性相，冥於知也。
約任運成行，多為定慧；
因止緣而心定，定者寂然不變；因觀照而發慧，慧者知無分別也。
約煩惱都盡，功行圓滿，成佛之時，名為菩提涅盤。
菩提，梵語，此翻為覺，即是知也；涅盤，梵語，此翻為寂滅，即是寂也。
修無量功德也。
不及覺時百錢。
悟時持五戒十善。
皆以一妄一真，故不可類。
諸教皆云施三千七寶，不如聞一句偈，是此意也。
今洪州但言貪嗔戒定一種，是佛性作用者，闕於揀辨迷悟倒正之用也。彼意在真如心性。常。牛頭以達空故，於頓悟門而半了；以忘情故，於漸修門而無虧。
北宗但是漸修，全無頓悟，無頓悟故，修亦非真。荷澤則必先頓悟，依悟而修。故經云：若諸菩薩悟凈圓覺，
悟也。
以凈覺心，取靜為行，由澄諸念，覺識煩動等。
修也。
此頓悟漸修之意，備於一藏大乘，而起信、圓覺、華嚴，是其宗也。若約各為一類之機，善巧方便，廣開門戶，各各誘引，熏生生之習種，為世世之勝緣，則諸宗所說，亦皆是諸佛之教也。諸經諸論具有其文矣。