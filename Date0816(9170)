大顛和尚，嗣石頭，在潮州。元和十三年戊戌歲，迎真身，元和皇帝於安遠門躬自焚香迎候頂禮，皇帝及百寮俱見五色光現，皆云是佛光，百寮拜賀圣感，唯有侍郎韓庾你開口，堪作什摩？
師見僧來便閉卻門，僧便敲門，師問：阿誰？
僧云：師子兒。
師便開門，其僧便禮拜，師騎卻頭云：者畜生什摩處去來？
師因病次，問：和尚病，還有不病者無？
云：有。
進曰：如何是不病者？
師云：阿耶！阿耶！
龍牙問：學人仗鏌鎁之劍擬取師頭時如何？
云：你作摩生下手？
龍牙曰：與摩則師頭落也。師不答。
龍牙後到洞山，具陳上事，洞山云：把將德山落底頭來。龍牙無對。
問：如何是菩提？
師便咄云：出去！莫向這痾。
喦頭問：凡圣相去多少？師喝一聲。
因南泉第一座養貓兒，鄰床損腳，因此相諍，有人報和尚，和尚便下來，拈起貓兒云：有人道得摩？有人道得摩？若有人道得，救這个貓兒命。無對，南泉便以刀斬作兩撅。
雪峰問師：古人斬貓兒，意作摩生？
師便趁打雪峰，雪峰便走，師卻喚來云：會摩？
對云：不會。
師云：我與摩老婆，你不會？
師問巖頭：還會摩？
對云：不會。
云：成持取不會好。
進曰：不會，成持个什摩？
師云：你似撅鐵。
雪峰在德山時，上法堂見和尚便轉，師曰：此子難偕。
長慶拈問：什摩處是雪峰與德山相見處？僧無對。
慶代云：還得當摩？更有樞要，備陳廣誨。
咸通六年乙酉歲十二月三日，忽告諸徒：捫空追向，勞你神耶？夢覺覺非，覺有何事？言訖，宴坐安詳，奄然順化，春秋八十四，僧夏六十五，勑
謚見性大師。沙門元會撰碑文。
凈修禪師贊曰：
德山朗州，剛骨無儔。
尚祛祖佛，豈立證修？
釋天杲日，苦海慈舟。
誰攀真躅？雪峰巖頭。