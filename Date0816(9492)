尒時，具壽善現白佛言：世尊！是不退轉位菩薩摩訶薩成就廣大勝功德聚。世尊！是不退轉位菩薩摩訶薩成就無量勝功德聚。世尊！是不退轉位菩薩摩訶薩成就無邊勝功德聚。世尊！是不退轉位菩薩摩訶薩成就無數不可思議勝功德聚。
佛言：善現！如是！如是！如汝所說。是不退轉位菩薩摩訶薩成就廣大、無量、無邊、不可數、難思議勝功德聚。所以者何？善現！是菩薩摩訶薩已得廣大、無量、無邊、不可數、難思議不共聲聞及獨覺智，是菩薩摩訶薩住此智中，引發殊勝四無礙解。由此殊勝四無礙解，世間天人、阿素洛等無能問難，令此菩薩智慧辯才至窮盡者。
具壽善現復白佛言：世尊能如殑伽沙劫說不退轉位菩薩摩訶薩諸行、狀、相，由此所說諸行、狀、相，顯不退轉位菩薩摩訶薩成就種種殊勝功德。唯愿如來應正等覺復為菩薩說甚深處，令諸菩薩安住其中，能修布施波羅蜜多，令速圓滿，能修凈戒、安忍、精進、靜慮、般若波羅蜜多，令速圓滿；能住內空，令速圓滿，能住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，令速圓滿；能住真如，令速圓滿，能住法界、法性、不虛妄性、不變異性、平等性、離生性、法定、法住、實際、虛空界、不思議界，令速圓滿；能修四念住，令速圓滿，能修四正斷、四神足、五根、五力、七等覺支、八圣道支，令速圓滿；能住苦圣諦，令速圓滿，能住集滅道圣諦，令速圓滿；能修四靜慮，令速圓滿，能修四無量、四無色定，令速圓滿；能修八解脫，令速圓滿，能修八勝處、九次第定、十遍處，令速圓滿；能修空解脫門，令速圓滿，能修無相、無愿解脫門，令速圓滿；能修極喜地，令速圓滿，能修離垢地、發光地、焰慧地、極難勝地、現前地、遠行地、不動地、善慧地、法云地，令速圓滿；能修五眼，令速圓滿，能修六神通，令速圓滿；能修三摩地門，令速圓滿，能修陀羅尼門，令速圓滿；能修佛十力，令速圓滿，能修四無所畏、四無礙解、大慈大悲大喜大舍、十八佛不共法，令速圓滿；能修無忘失法，令速圓滿，能修住舍性，令速圓滿；能修一切智，令速圓滿，能修道相智、一切相智，令速圓滿。
佛言：善現！善哉！善哉！汝今乃能為諸菩薩問甚深處，令諸菩薩安住其中，修住功德，令速圓滿。善現！甚深處者，謂空、無相、無愿、無作、無生、無滅、寂靜、涅盤、真如、法界、法性、實際，如是等法，名甚深處。善現！如是所說甚深處名，皆顯涅盤為甚深處。
時具壽善現白佛言：世尊！為但涅盤名甚深處？為諸余法亦名甚深？
佛言：善現！余一切法亦名甚深。善現！色亦名甚深，受想行識亦名甚深。善現！眼處亦名甚深，耳鼻舌身意處亦名甚深。善現！色處亦名甚深，聲香味觸法處亦名甚深。善現！眼界亦名甚深，耳鼻舌身意界亦名甚深。善現！色界亦名甚深，聲香味觸法界亦名甚深。善現！眼識界亦名甚深，耳鼻舌身意識界亦名甚深。善現！眼觸亦名甚深，耳鼻舌身意觸亦名甚深。善現！眼觸為緣所生諸受亦名甚深，耳鼻舌身意觸為緣所生諸受亦名甚深。
善現！地界亦名甚深，水火風空識界亦名甚深。善現！無明亦名甚深，行、識、名色、六處、觸、受、愛、取、有、生、老死愁嘆苦憂惱亦名甚深。善現！布施波羅蜜多亦名甚深，凈戒、安忍、精進、靜慮、般若波羅蜜多亦名甚深。
善現！內空亦名甚深，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦名甚深。善現！真如亦名甚深，法界、法性、不虛妄性、不變異性、平等性、離生性、法定、法住、實際、虛空界、不思議界亦名甚深。
善現！四念住亦名甚深，四正斷、四神足、五根、五力、七等覺支、八圣道支亦名甚深。善現！苦圣諦亦名甚深，集滅道圣諦亦名甚深。善現！四靜慮亦名甚深，四無量、四無色定亦名甚深。
善現！八解脫亦名甚深，八勝處、九次第定、十遍處亦名甚深。善現！空解脫門亦名甚深，無相、無愿解脫門亦名甚深。善現！極喜地亦名甚深，離垢地、發光地、焰慧地、極難勝地、現前地、遠行地、不動地、善慧地、法云地亦名甚深。
善現！五眼亦名甚深，六神通亦名甚深。善現！三摩地門亦名甚深，陀羅尼門亦名甚深。善現！佛十力亦名甚深，四無所畏、四無礙解、大慈大悲大喜大舍、十八佛不共法亦名甚深。
善現！無忘失法亦名甚深，住舍性亦名甚深。善現！預流果亦名甚深，一來、不還、阿羅漢果亦名甚深。善現！獨覺菩提亦名甚深。善現！一切智亦名甚深，道相智、一切相智亦名甚深。善現！一切菩薩摩訶薩行亦名甚深。善現！諸佛無上正等菩提亦名甚深。
時具壽善現白佛言：世尊！云何色亦名甚深？云何受想行識亦名甚深？世尊！云何眼處亦名甚深？云何耳鼻舌身意處亦名甚深？世尊！云何色處亦名甚深？云何聲香味觸法處亦名甚深？
世尊！云何眼界亦名甚深？云何耳鼻舌身意界亦名甚深？世尊！云何色界亦名甚深？云何聲香味觸法界亦名甚深？世尊！云何眼識界亦名甚深？云何耳鼻舌身意識界亦名甚深？
世尊！云何眼觸亦名甚深？云何耳鼻舌身意觸亦名甚深？世尊！云何眼觸為緣所生諸受亦名甚深？云何耳鼻舌身意觸為緣所生諸受亦名甚深？
世尊！云何地界亦名甚深？云何水火風空識界亦名甚深？世尊！云何無明亦名甚深？云何行、識、名色、六處、觸、受、愛、取、有、生、老死愁嘆苦憂惱亦名甚深？世尊！云何布施波羅蜜多亦名甚深？云何凈戒、安忍、精進、靜慮、般若波羅蜜多亦名甚深？
世尊！云何內空亦名甚深？云何外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦名甚深？世尊！云何真如亦名甚深？云何法界、法性、不虛妄性、不變異性、平等性、離生性、法定、法住、實際、虛空界、不思議界亦名甚深？
世尊！云何四念住亦名甚深？云何四正斷、四神足、五根、五力、七等覺支、八圣道支亦名甚深？世尊！云何苦圣諦亦名甚深？云何集滅道圣諦亦名甚深？世尊！云何四靜慮亦名甚深？云何四無量、四無色定亦名甚深？
世尊！云何八解脫亦名甚深？云何八勝處、九次第定、十遍處亦名甚深？世尊！云何空解脫門亦名甚深？云何無相、無愿解脫門亦名甚深？世尊！云何極喜地亦名甚深？云何離垢地、發光地、焰慧地、極難勝地、現前地、遠行地、不動地、善慧地、法云地亦名甚深？
世尊！云何五眼亦名甚深？云何六神通亦名甚深？世尊！云何三摩地門亦名甚深？云何陀羅尼門亦名甚深？世尊！云何佛十力亦名甚深？云何四無所畏、四無礙解、大慈大悲大喜大舍、十八佛不共法亦名甚深？
世尊！云何無忘失法亦名甚深？云何住舍性亦名甚深？世尊！云何預流果亦名甚深？云何一來、不還、阿羅漢果亦名甚深？世尊！云何獨覺菩提亦名甚深？世尊！云何一切菩薩摩訶薩行亦名甚深？世尊！云何諸佛無上正等菩提亦名甚深？
佛言：善現！色真如甚深故，色亦甚深；受想行識真如甚深故，受想行識亦甚深。善現！眼處真如甚深故，眼處亦甚深；耳鼻舌身意處真如甚深故，耳鼻舌身意處亦甚深。善現！色處真如甚深故，色處亦甚深；聲香味觸法處真如甚深故，聲香味觸法處亦甚深。
善現！眼界真如甚深故，眼界亦甚深；耳鼻舌身意界真如甚深故，耳鼻舌身意界亦甚深。善現！色界真如甚深故，色界亦甚深；聲香味觸法界真如甚深故，聲香味觸法界亦甚深。善現！眼識界真如甚深故，眼識界亦甚深；耳鼻舌身意識界真如甚深故，耳鼻舌身意識界亦甚深。
善現！眼觸真如甚深故，眼觸亦甚深；耳鼻舌身意觸真如甚深故，耳鼻舌身意觸亦甚深。善現！眼觸為緣所生諸受真如甚深故，眼觸為緣所生諸受亦甚深；耳鼻舌身意觸為緣所生諸受真如甚深故，耳鼻舌身意觸為緣所生諸受亦甚深。
善現！地界真如甚深故，地界亦甚深；水火風空識界真如甚深故，水火風空識界亦甚深。善現！無明真如甚深故，無明亦甚深；行、識、名色、六處、觸、受、愛、取、有、生、老死愁嘆苦憂惱真如甚深故，行、識、名色、六處、觸、受、愛、取、有、生、老死愁嘆苦憂惱亦甚深。善現！布施波羅蜜多真如甚深故，布施波羅蜜多亦甚深；凈戒、安忍、精進、靜慮、般若波羅蜜多真如甚深故，凈戒、安忍、精進、靜慮、般若波羅蜜多亦甚深。
善現！內空真如甚深故，內空亦甚深；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如甚深故，外空乃至無性自性空亦甚深。善現！真如真如甚深故，真如亦甚深；法界、法性、不虛妄性、不變異性、平等性、離生性、法定、法住、實際、虛空界、不思議界真如甚深故，法界乃至不思議界亦甚深。
善現！四念住真如甚深故，四念住亦甚深；四正斷、四神足、五根、五力、七等覺支、八圣道支真如甚深故，四正斷、四神足、五根、五力、七等覺支、八圣道支亦甚深。善現！苦圣諦真如甚深故，苦圣諦亦甚深；集滅道圣諦真如甚深故，集滅道圣諦亦甚深。善現！四靜慮真如甚深故，四靜慮亦甚深；四無量、四無色定真如甚深故，四無量、四無色定亦甚深。
善現！八解脫真如甚深故，八解脫亦甚深；八勝處、九次第定、十遍處真如甚深故，八勝處、九次第定、十遍處亦甚深。善現！空解脫門真如甚深故，空解脫門亦甚深；無相、無愿解脫門真如甚深故，無相、無愿解脫門亦甚深。善現！極喜地真如甚深故，極喜地亦甚深；離垢地、發光地、焰慧地、極難勝地、現前地、遠行地、不動地、善慧地、法云地真如甚深故，離垢地乃至法云地亦甚深。
善現！五眼真如甚深故，五眼亦甚深；六神通真如甚深故，六神通亦甚深。善現！三摩地門真如甚深故，三摩地門亦甚深；陀羅尼門真如甚深故，陀羅尼門亦甚深。善現！佛十力真如甚深故，佛十力亦甚深；四無所畏、四無礙解、大慈大悲大喜大舍、十八佛不共法真如甚深故，四無所畏乃至十八佛不共法亦甚深。
善現！無忘失法真如甚深故，無忘失法亦甚深；住舍性真如甚深故，住舍性亦甚深。善現！預流果真如甚深故，預流果亦甚深；一來、不還、阿羅漢果真如甚深故，一來、不還、阿羅漢果亦甚深。善現！獨覺菩提真如甚深故，獨覺菩提亦甚深。善現！一切智真如甚深故，一切智亦甚深；道相智、一切相智真如甚深故，道相智、一切相智亦甚深。善現！一切菩薩摩訶薩行真如甚深故，一切菩薩摩訶薩行亦甚深。善現！諸佛無上正等菩提真如甚深故，諸佛無上正等菩提亦甚深。
時具壽善現白佛言：世尊！云何色真如甚深？云何受想行識真如甚深？世尊！云何眼處真如甚深？云何耳鼻舌身意處真如甚深？世尊！云何色處真如甚深？云何聲香味觸法處真如甚深？
世尊！云何眼界真如甚深？云何耳鼻舌身意界真如甚深？世尊！云何色界真如甚深？云何聲香味觸法界真如甚深？世尊！云何眼識界真如甚深？云何耳鼻舌身意識界真如甚深？
世尊！云何眼觸真如甚深？云何耳鼻舌身意觸真如甚深？世尊！云何眼觸為緣所生諸受真如甚深？云何耳鼻舌身意觸為緣所生諸受真如甚深？
世尊！云何地界真如甚深？云何水火風空識界真如甚深？世尊！云何無明真如甚深？云何行、識、名色、六處、觸、受、愛、取、有、生、老死愁嘆苦憂惱真如甚深？世尊！云何布施波羅蜜多真如甚深？云何凈戒、安忍、精進、靜慮、般若波羅蜜多真如甚深？
世尊！云何內空真如甚深？云何外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如甚深？世尊！云何真如真如甚深？云何法界、法性、不虛妄性、不變異性、平等性、離生性、法定、法住、實際、虛空界、不思議界真如甚深？
世尊！云何四念住真如甚深？云何四正斷、四神足、五根、五力、七等覺支、八圣道支真如甚深？世尊！云何苦圣諦真如甚深？云何集滅道圣諦真如甚深？世尊！云何四靜慮真如甚深？云何四無量、四無色定真如甚深？
世尊！云何八解脫真如甚深？云何八勝處、九次第定、十遍處真如甚深？世尊！云何空解脫門真如甚深？云何無相、無愿解脫門真如甚深？世尊！云何極喜地真如甚深？云何離垢地、發光地、焰慧地、極難勝地、現前地、遠行地、不動地、善慧地、法云地真如甚深？
世尊！云何五眼真如甚深？云何六神通真如甚深？世尊！云何三摩地門真如甚深？云何陀羅尼門真如甚深？世尊！云何佛十力真如甚深？云何四無所畏、四無礙解、大慈大悲大喜大舍、十八佛不共法真如甚深？
世尊！云何無忘失法真如甚深？云何住舍性真如甚深？世尊！云何預流果真如甚深？云何一來、不還、阿羅漢果真如甚深？世尊！云何獨覺菩提真如甚深？世尊！云何一切智真如甚深？云何道相智、一切相智真如甚深？世尊！云何一切菩薩摩訶薩行真如甚深？世尊！云何諸佛無上正等菩提真如甚深？
佛言：善現！色真如，非即色，非離色，是故甚深；受想行識真如，非即受想行識，非離受想行識，是故甚深。善現！眼處真如，非即眼處，非離眼處，是故甚深；耳鼻舌身意處真如，非即耳鼻舌身意處，非離耳鼻舌身意處，是故甚深。善現！色處真如，非即色處，非離色處，是故甚深；聲香味觸法處真如，非即聲香味觸法處，非離聲香味觸法處，是故甚深。
善現！眼界真如，非即眼界，非離眼界，是故甚深；耳鼻舌身意界真如，非即耳鼻舌身意界，非離耳鼻舌身意界，是故甚深。善現！色界真如，非即色界，非離色界，是故甚深；聲香味觸法界真如，非即聲香味觸法界，非離聲香味觸法界，是故甚深。善現！眼識界真如，非即眼識界，非離眼識界，是故甚深；耳鼻舌身意識界真如，非即耳鼻舌身意識界，非離耳鼻舌身意識界，是故甚深。
善現！眼觸真如，非即眼觸，非離眼觸，是故甚深；耳鼻舌身意觸真如，非即耳鼻舌身意觸，非離耳鼻舌身意觸，是故甚深。善現！眼觸為緣所生諸受真如，非即眼觸為緣所生諸受，非離眼觸為緣所生諸受，是故甚深；耳鼻舌身意觸為緣所生諸受真如，非即耳鼻舌身意觸為緣所生諸受，非離耳鼻舌身意觸為緣所生諸受，是故甚深。
善現！地界真如，非即地界，非離地界，是故甚深；水火風空識界真如，非即水火風空識界，非離水火風空識界，是故甚深。善現！無明真如，非即無明，非離無明，是故甚深；行、識、名色、六處、觸、受、愛、取、有、生、老死愁嘆苦憂惱真如，非即行乃至老死愁嘆苦憂惱，非離行乃至老死愁嘆苦憂惱，是故甚深。善現！布施波羅蜜多真如，非即布施波羅蜜多，非離布施波羅蜜多，是故甚深；凈戒、安忍、精進、靜慮、般若波羅蜜多真如，非即凈戒、安忍、精進、靜慮、般若波羅蜜多，非離凈戒、安忍、精進、靜慮、般若波羅蜜多，是故甚深。
善現！內空真如，非即內空，非離內空，是故甚深；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如，非即外空乃至無性自性空，非離外空乃至無性自性空，是故甚深。善現！真如真如，非即真如，非離真如，是故甚深；法界、法性、不虛妄性、不變異性、平等性、離生性、法定、法住、實際、虛空界、不思議界真如，非即法界乃至不思議界，非離法界乃至不思議界，是故甚深。
善現！四念住真如，非即四念住，非離四念住，是故甚深；四正斷、四神足、五根、五力、七等覺支、八圣道支真如，非即四正斷乃至八圣道支，非離四正斷乃至八圣道支，是故甚深。善現！苦圣諦真如，非即苦圣諦，非離苦圣諦，是故甚深；集滅道圣諦真如，非即集滅道圣諦，非離集滅道圣諦，是故甚深。善現！四靜慮真如，非即四靜慮，非離四靜慮，是故甚深；四無量、四無色定真如，非即四無量、四無色定，非離四無量、四無色定，是故甚深。
善現！八解脫真如，非即八解脫，非離八解脫，是故甚深；八勝處、九次第定、十遍處真如，非即八勝處、九次第定、十遍處，非離八勝處、九次第定、十遍處，是故甚深。善現！空解脫門真如，非即空解脫門，非離空解脫門，是故甚深；無相、無愿解脫門真如，非即無相、無愿解脫門，非離無相、無愿解脫門，是故甚深。善現！極喜地真如，非即極喜地，非離極喜地，是故甚深；離垢地、發光地、焰慧地、極難勝地、現前地、遠行地、不動地、善慧地、法云地真如，非即離垢地乃至法云地，非離離垢地乃至法云地，是故甚深。
善現！五眼真如，非即五眼，非離五眼，是故甚深；六神通真如，非即六神通，非離六神通，是故甚深。善現！三摩地門真如，非即三摩地門，非離三摩地門，是故甚深；陀羅尼門真如，非即陀羅尼門，非離陀羅尼門，是故甚深。善現！佛十力真如，非即佛十力，非離佛十力，是故甚深；四無所畏、四無礙解、大慈大悲大喜大舍、十八佛不共法真如，非即四無所畏乃至十八佛不共法，非離四無所畏乃至十八佛不共法，是故甚深。
善現！無忘失法真如，非即無忘失法，非離無忘失法，是故甚深；住舍性真如，非即住舍性，非離住舍性，是故甚深。善現！預流果真如，非即預流果，非離預流果，是故甚深；一來、不還、阿羅漢果真如，非即一來、不還、阿羅漢果，非離一來、不還、阿羅漢果，是故甚深。善現！獨覺菩提真如，非即獨覺菩提，非離獨覺菩提，是故甚深。
善現！一切智真如，非即一切智，非離一切智，是故甚深；道相智、一切相智真如，非即道相智、一切相智，非離道相智、一切相智，是故甚深。善現！一切菩薩摩訶薩行真如，非即一切菩薩摩訶薩行，非離一切菩薩摩訶薩行，是故甚深。善現！諸佛無上正等菩提真如，非即諸佛無上正等菩提，非離諸佛無上正等菩提，是故甚深。
尒時，具壽善現白佛言：世尊甚奇微妙方便，為不退轉地菩薩摩訶薩遮遣諸色，顯示涅盤；遮遣受想行識，顯示涅盤。世尊甚奇微妙方便，為不退轉地菩薩摩訶薩遮遣眼處，顯示涅盤；遮遣耳鼻舌身意處，顯示涅盤。世尊甚奇微妙方便，為不退轉地菩薩摩訶薩遮遣色處，顯示涅盤；遮遣聲香味觸法處，顯示涅盤。
世尊甚奇微妙方便，為不退轉地菩薩摩訶薩遮遣眼界，顯示涅盤；遮遣耳鼻舌身意界，顯示涅盤。世尊甚奇微妙方便，為不退轉地菩薩摩訶薩遮遣色界，顯示涅盤；遮遣聲香味觸法界，顯示涅盤。世尊甚奇微妙方便，為不退轉地菩薩摩訶薩遮遣眼識界，顯示涅盤；遮遣耳鼻舌身意識界，顯示涅盤。
世尊甚奇微妙方便，為不退轉地菩薩摩訶薩遮遣眼觸，顯示涅盤；遮遣耳鼻舌身意觸，顯示涅盤。世尊甚奇微妙方便，為不退轉地菩薩摩訶薩遮遣眼觸為緣所生諸受，顯示涅盤；遮遣耳鼻舌身意觸為緣所生諸受，顯示涅盤。
世尊甚奇微妙方便，為不退轉地菩薩摩訶薩遮遣地界，顯示涅盤；遮遣水火風空識界，顯示涅盤。世尊甚奇微妙方便，為不退轉地菩薩摩訶薩遮遣無明，顯示涅盤；遮遣行、識、名色、六處、觸、受、愛、取、有、生、老死愁嘆苦憂惱，顯示涅盤。世尊甚奇微妙方便，為不退轉地菩薩摩訶薩遮遣布施波羅蜜多，顯示涅盤；遮遣凈戒、安忍、精進、靜慮、般若波羅蜜多，顯示涅盤。
世尊甚奇微妙方便，為不退轉地菩薩摩訶薩遮遣內空，顯示涅盤；遮遣外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，顯示涅盤。世尊甚奇微妙方便，為不退轉地菩薩摩訶薩遮遣真如，顯示涅盤；遮遣法界、法性、不虛妄性、不變異性、平等性、離生性、法定、法住、實際、虛空界、不思議界，顯示涅盤。
世尊甚奇微妙方便，為不退轉地菩薩摩訶薩遮遣四念住，顯示涅盤；遮遣四正斷、四神足、五根、五力、七等覺支、八圣道支，顯示涅盤。世尊甚奇微妙方便，為不退轉地菩薩摩訶薩遮遣苦圣諦，顯示涅盤；遮遣集滅道圣諦，顯示涅盤。世尊甚奇微妙方便，為不退轉地菩薩摩訶薩遮遣四靜慮，顯示涅盤；遮遣四無量、四無色定，顯示涅盤。
世尊甚奇微妙方便，為不退轉地菩薩摩訶薩遮遣八解脫，顯示涅盤；遮遣八勝處、九次第定、十遍處，顯示涅盤。世尊甚奇微妙方便，為不退轉地菩薩摩訶薩遮遣空解脫門，顯示涅盤；遮遣無相、無愿解脫門，顯示涅盤。世尊甚奇微妙方便，為不退轉地菩薩摩訶薩遮遣極喜地，顯示涅盤；遮遣離垢地、發光地、焰慧地、極難勝地、現前地、遠行地、不動地、善慧地、法云地，顯示涅盤。
世尊甚奇微妙方便，為不退轉地菩薩摩訶薩遮遣五眼，顯示涅盤；遮遣六神通，顯示涅盤。世尊甚奇微妙方便，為不退轉地菩薩摩訶薩遮遣三摩地門，顯示涅盤；遮遣陀羅尼門，顯示涅盤。世尊甚奇微妙方便，為不退轉地菩薩摩訶薩遮遣佛十力，顯示涅盤；遮遣四無所畏、四無礙解、大慈大悲大喜大舍、十八佛不共法，顯示涅盤。
世尊甚奇微妙方便，為不退轉地菩薩摩訶薩遮遣無忘失法，顯示涅盤；遮遣住舍性，顯示涅盤。世尊甚奇微妙方便，為不退轉地菩薩摩訶薩遮遣預流果，顯示涅盤；遮遣一來、不還、阿羅漢果，顯示涅盤。世尊甚奇微妙方便，為不退轉地菩薩摩訶薩遮遣獨覺菩提，顯示涅盤。
世尊甚奇微妙方便，為不退轉地菩薩摩訶薩遮遣一切智，顯示涅盤；遮遣道相智、一切相智，顯示涅盤。世尊甚奇微妙方便，為不退轉地菩薩摩訶薩遮遣一切菩薩摩訶薩行，顯示涅盤。世尊甚奇微妙方便，為不退轉地菩薩摩訶薩遮遣諸佛無上正等菩提，顯示涅盤。世尊甚奇微妙方便，為不退轉地菩薩摩訶薩遮遣一切若世間若出世間、若共若不共、若有漏若無漏、若有為若無為法，顯示涅盤。
佛言：善現！如是！如是！如汝所說。佛以甚奇微妙方便，為不退轉地菩薩摩訶薩遮遣諸色，顯示涅盤；遮遣受想行識，顯示涅盤。佛以甚奇微妙方便，為不退轉地菩薩摩訶薩遮遣眼處，顯示涅盤；遮遣耳鼻舌身意處，顯示涅盤。佛以甚奇微妙方便，為不退轉地菩薩摩訶薩遮遣色處，顯示涅盤；遮遣聲香味觸法處，顯示涅盤。
佛以甚奇微妙方便，為不退轉地菩薩摩訶薩遮遣眼界，顯示涅盤；遮遣耳鼻舌身意界，顯示涅盤。佛以甚奇微妙方便，為不退轉地菩薩摩訶薩遮遣色界，顯示涅盤；遮遣聲香味觸法界，顯示涅盤。佛以甚奇微妙方便，為不退轉地菩薩摩訶薩遮遣眼識界，顯示涅盤；遮遣耳鼻舌身意識界，顯示涅盤。
佛以甚奇微妙方便，為不退轉地菩薩摩訶薩遮遣眼觸，顯示涅盤；遮遣耳鼻舌身意觸，顯示涅盤。佛以甚奇微妙方便，為不退轉地菩薩摩訶薩遮遣眼觸為緣所生諸受，顯示涅盤；遮遣耳鼻舌身意觸為緣所生諸受，顯示涅盤。
佛以甚奇微妙方便，為不退轉地菩薩摩訶薩遮遣地界，顯示涅盤；遮遣水火風空識界，顯示涅盤。佛以甚奇微妙方便，為不退轉地菩薩摩訶薩遮遣無明，顯示涅盤；遮遣行、識、名色、六處、觸、受、愛、取、有、生、老死愁嘆苦憂惱，顯示涅盤。佛以甚奇微妙方便，為不退轉地菩薩摩訶薩遮遣布施波羅蜜多，顯示涅盤；遮遣凈戒、安忍、精進、靜慮、般若波羅蜜多，顯示涅盤。
佛以甚奇微妙方便，為不退轉地菩薩摩訶薩遮遣內空，顯示涅盤；遮遣外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，顯示涅盤。佛以甚奇微妙方便，為不退轉地菩薩摩訶薩遮遣真如，顯示涅盤；遮遣法界、法性、不虛妄性、不變異性、平等性、離生性、法定、法住、實際、虛空界、不思議界，顯示涅盤。
佛以甚奇微妙方便，為不退轉地菩薩摩訶薩遮遣四念住，顯示涅盤；遮遣四正斷、四神足、五根、五力、七等覺支、八圣道支，顯示涅盤。佛以甚奇微妙方便，為不退轉地菩薩摩訶薩遮遣苦圣諦，顯示涅盤；遮遣集滅道圣諦，顯示涅盤。佛以甚奇微妙方便，為不退轉地菩薩摩訶薩遮遣四靜慮，顯示涅盤；遮遣四無量、四無色定，顯示涅盤。
佛以甚奇微妙方便，為不退轉地菩薩摩訶薩遮遣八解脫，顯示涅盤；遮遣八勝處、九次第定、十遍處，顯示涅盤。佛以甚奇微妙方便，為不退轉地菩薩摩訶薩遮遣空解脫門，顯示涅盤；遮遣無相、無愿解脫門，顯示涅盤。佛以甚奇微妙方便，為不退轉地菩薩摩訶薩遮遣極喜地，顯示涅盤；遮遣離垢地、發光地、焰慧地、極難勝地、現前地、遠行地、不動地、善慧地、法云地，顯示涅盤。
佛以甚奇微妙方便，為不退轉地菩薩摩訶薩遮遣五眼，顯示涅盤；遮遣六神通，顯示涅盤。佛以甚奇微妙方便，為不退轉地菩薩摩訶薩遮遣三摩地門，顯示涅盤；遮遣陀羅尼門，顯示涅盤。佛以甚奇微妙方便，為不退轉地菩薩摩訶薩遮遣佛十力，顯示涅盤；遮遣四無所畏、四無礙解、大慈大悲大喜大舍、十八佛不共法，顯示涅盤。
佛以甚奇微妙方便，為不退轉地菩薩摩訶薩遮遣無忘失法，顯示涅盤；遮遣住舍性，顯示涅盤。佛以甚奇微妙方便，為不退轉地菩薩摩訶薩遮遣預流果，顯示涅盤；遮遣一來、不還、阿羅漢果，顯示涅盤。佛以甚奇微妙方便，為不退轉地菩薩摩訶薩遮遣獨覺菩提，顯示涅盤。
佛以甚奇微妙方便，為不退轉地菩薩摩訶薩遮遣一切智，顯示涅盤；遮遣道相智、一切相智，顯示涅盤。佛以甚奇微妙方便，為不退轉地菩薩摩訶薩遮遣一切菩薩摩訶薩行，顯示涅盤。佛以甚奇微妙方便，為不退轉地菩薩摩訶薩遮遣諸佛無上正等菩提，顯示涅盤。佛以甚奇微妙方便，為不退轉地菩薩摩訶薩遮遣一切若世間若出世間、若共若不共、若有漏若無漏、若有為若無為法，顯示涅盤。