每月十斋日：月一日，童子下来，日持斋，不堕刀山地狱，修诸善法，断诸恶，除罪二十劫；八日，太子下来，日持斋，不堕粪屎地狱，属眼不观一切诸色，除罪五十劫；十四日，司命下来，日持斋，不堕镬汤地狱，属耳不听一切色声，除罪百二十劫；十五日，五道大神下来，日持斋，不堕寒冰地狱，属鼻不嗅一切香，除罪一千劫；十八日，阎罗王下来，日持斋，不堕剑树地狱，不煞一切众生，除罪九千劫；二十三日，天大王下来，日持斋，不堕饿鬼地狱，属舌不说一切他人长短，除罪万劫；二十四日，察命下来，日持斋，不堕拔舌地狱，不妄言绮语传说他人，除罪二万劫；二十八日，太山府君下来，日持斋，不堕铁床地狱，不染一切诸色，除罪二万劫；二十九日，天大将军下来，日持斋，不堕硙磨地狱，属身不着一切细滑衣服，除罪四万劫；三十日，大梵天王下来，日持斋，不堕灰河地狱，除罪五万劫。
五月、正月，持斋不堕三恶道，具修十善，得生西方净土。
录文完。