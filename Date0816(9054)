言法華者，莫知其所從來。初見之於景德寺七俱胝院，梵相奇古，直視不瞬，口吻袞袞不可識，相傳言誦法華經，故以為名。時獨語笑，多行市里，褰裳而趨，或舉手畫空，佇立良久。從屠沽游，飲啖無所擇，道俗共目為狂僧。
丞相呂許公問佛法大意，對曰：本來無一物，一味總成真。
僧問：世有佛否？
對曰：寺文殊。
有問：師凡耶圣耶？
舉手曰：我不在此住。
至和三年，仁宗始不豫，國嗣未立，天下寒心。諫官范鎮首發大義，乞擇宗室之賢者，使攝儲貳，以待皇嗣之生，退居藩服，不然，典宿衛尹京邑，以系天下之望。并州通判司馬光亦以為言，凡三上疏，一留中，二付中書。
上夜，焚香默禱曰：翌日化成殿具齋，虔請法華大士俯臨無卻。
清旦，上道衣凝立以待，俄馳奏：言法華自右掖門徑趍，將至寢殿，侍衛呵止不可。
上笑曰：朕請而來也。有頃至，輒升御榻，跏趺而坐。
受供訖，將去，上曰：朕以儲嗣未立，大臣咸以為言，侵尋晚暮，嗣息有無，法華其一決之。師索筆引紙，連書曰十三十三，凡數十行，擲筆無他語，皆莫測其意。其後英宗登極，乃濮安懿王第十三子，方驗前言也。
慶歷戊子十一月二十三日將化，謂人曰：我從無量劫來，成就逝多國土，分身揚化，今南歸矣！語畢，右脅而寂。
贊曰：如來世尊曰：我滅度後，勑諸菩薩及阿羅漢應身，生彼末法之中，作種種形，度諸輪轉，或作沙門、白衣居士、人王、宰官、童男、童女，如是乃至婬女、寡歸出流輩，禁林侍問，秘殿談禪，臣所不如，舉以自代。伏望圣慈許臣於廬山一小剎養痾待盡，不勝犬馬戀軒之情。取進止。疏奏不詳來。廣慧曰：道者！我有橙子詩，聽取，詩曰：放下便平穩。我時便肯伊。後因叙陳在石門所悟公案，廣慧曰：石門所示，如百味珍羞，只是飽人不得。後來有一炷香，不欲兩頭三緒，為伊燒卻。
乘曰：藝不辜人。
有僧誦璉公詩上問佛偈曰：
有節非干竹，三星偃月宮，
一人居日下，弗與眾人同。
隆曰：諸佛說心，為破心相；璉作此偈，虛空釘橛也。乃曰：虛空釘銕橛，平地起骨堆，莫將閑學解，安著佛階梯。
又見達觀穎禪師戲作偈曰：
解答諸方語，能吟五字詩。
二般俱好藝，只是見錢遲。
隆曰：佛法卻成戲論，後生無識，遞相效學，不可長也。但曰二般，雖雜道也，勝別施為。
有僧曰：洞山寶公譏五祖戒禪師，行藏落人疑似，其至洞山，乃上堂說偈曰：嗟見世聱訛，言清行濁多。若無閻老子，誰人奈你何？
隆曰：寶塵行不遜，賣師取名，不可取也。曹谿曰：真實修道人，不見世間過，來說他人短，自短先在我。寶暴其師之失，教誰撿點？凡沙門釋子，寂默為要。華嚴論曰：唯寂唯默，是心造如來之樣；不著不戀，是路入法界之轍。寶賣洞山姜，鋤雙峰地，已為道取笑也。
隆為人寬厚不矜伐，以真慈普敬行心。歿時，年八十余，盛暑安坐七日，手足柔和，全身建塔于寺之東。
贊曰：隆夜臥寺閫之外，朝登秘殿之上，揖讓人主，談出世法，有補宗教。蓋所謂有異能解，一世奇禪衲也。歿未五十年，叢林且不聞其名，況機緣語句乎？可為太息！予少時客華嚴，及見其檀越岑氏之子孫，家藏隆偈藁并被遇之迹甚詳，今追繹，十才得其一二，著于此，以竢知者耳。