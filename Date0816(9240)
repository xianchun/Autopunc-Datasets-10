此經將釋，略作三門：一、辨來意；二、釋題目；三、正解本文。言來意有二：一、為廣顯彌勒人間弘化故；二、為化下下遲晚流令得度脫故。何以故？前略雖示慈氏如來下人教化，令上中人殖善本，而未廣辨慈氏威力，令最下根智祈圣心故，以此二義，下生經次，說此經也。
第二、釋題目，若依別本，有其七名：一名一切眾生斷五逆業障報障煩惱障修習慈心與彌勒共行經，二名一切眾生聞彌勒佛名必勉五濁世不隨惡道經，三名破惡惡業心如蓮華定見彌勒佛經，四名慈心不食肉經，五名釋迦牟尼以衣為信經，六名有聞佛名者決定得勉八難經，七名彌勒成佛經。雖有七名，而第七為本，故今此經用第七名。此中彌勒菩薩坐龍華下，見其寶臺毀壞法蠡。迦葉即從滅盡定覺，整衣服，長跪合掌，持本師僧伽梨奉與彌勒，而作是言：大師釋迦牟尼佛臨涅盤時囑我衣，今奉世尊。
經曰爾時，男女天眾以下，第四、令眾驚奇。
經曰彌勒佛贊以下，第五、雙贊師資。
經曰釋迦牟尼佛於大眾以下，第六、稱德行。
經曰彌勒佛贊以下，第七、顯昔留化，謂曾彼惡世能修至心，故為傳化骨身留也。
經曰爾時，人眾見以下，第八、辨今利人。成佛經云：時迦葉即踴身虛空，作十八變，承佛神力，以梵音說釋迦佛十二部經，八十億人得阿羅漢。空而下，說有為無常，辭佛而退，身出水火入涅盤。是即初也。
經曰是諸人等念以下，第九、彰佛悲深。
經曰令得具六神通以下，第十、令生故極。
經曰爾時，說法之處以下，第二、答見佛。此中六：一、辨道場量；二、示佛神力；三、贊佛壽量；四、美佛住持；五、正勸修因；六、審令得見。此初也。
經曰其中人眾以下，第二、佛神力。
經曰彌勒佛住以下，第三、贊佛壽量。大成佛經云壽命具足八萬四千歲，無有中夭，而今此經云六萬歲者，解云：彌勒佛壽雖八萬四千年，但受三分二，舍第三分二萬四千壽故，故但六萬。如釋迦佛不受第三分，但受八十，是故大集經言諸佛皆舍第三分也。
經曰滅度之後以下，第四、美佛住持。大成佛經云三、像法世三萬歲，及彌勒入涅盤後起塔供養，今此經略故不說。
經曰汝等宜應以下，第五、正勸修因。
經曰得見世間以下，第六、審令得見。
經曰佛說是經已以下，第三、大眾喜奉行分也。