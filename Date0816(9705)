復次，舍利子！諸菩薩摩訶薩修行般若波羅蜜多時，不為布施波羅蜜多故，修行般若波羅蜜多，不為凈戒、安忍、精進、靜慮、般若波羅蜜多故，修行般若波羅蜜多。
諸菩薩摩訶薩修行般若波羅蜜多時，不為內空故，修行般若波羅蜜多，不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，修行般若波羅蜜多。
諸菩薩摩訶薩修行般若波羅蜜多時，不為真如故，修行般若波羅蜜多，不為法界、法性、不虛妄性、不變異性、平等性、離生性、法定、法住、實際、虛空界、不思議界故，修行般若波羅蜜多。諸菩薩摩訶薩修行般若波羅蜜多時，不為入正性離生故，修行般若波羅蜜多，不為得不退轉地故，修行般若波羅蜜多；不為成熟有情故，修行般若波羅蜜多，不為嚴凈佛土故，修行般若波羅蜜多。
諸菩薩摩訶薩修行般若波羅蜜多時，不為四念住故，修行般若波羅蜜多，不為四正斷、四神足、五根、五力、七等覺支、八圣道支故，修行般若波羅蜜多；不為苦圣諦故，修行般若波羅蜜多，不為集滅道圣諦故，修行般若波羅蜜多。諸菩薩摩訶薩修行般若波羅蜜多時，不為四靜慮故，修行般若波羅蜜多，不為四無量、四無色定故，修行般若波羅蜜多。諸菩薩摩訶薩修行般若波羅蜜多時，不為八解脫故，修行般若波羅蜜多，不為八勝處、九次第定、十遍處故，修行般若波羅蜜多。
諸菩薩摩訶薩修行般若波羅蜜多時，不為空解脫門故，修行般若波羅蜜多，不為無相、無愿解脫門故，修行般若波羅蜜多。諸菩薩摩訶薩修行般若波羅蜜多時，不為一切陀羅尼門故，修行般若波羅蜜多，不為一切三摩地門故，修行般若波羅蜜多。諸菩薩摩訶薩修行般若波羅蜜多時，不為極喜地故，修行般若波羅蜜多，不為離垢地、發光地、焰慧地、極難勝地、現前地、遠行地、不動地、善慧地、法云地故，修行般若波羅蜜多。諸菩薩摩訶薩修行般若波羅蜜多時，不為肉眼故，修行般若波羅蜜多，不為天眼、慧眼、法眼、佛眼故，修行般若波羅蜜多。諸菩薩摩訶薩修行般若波羅蜜多時，不為佛十力故，修行般若波羅蜜多，不為四無所畏、四無礙解、大慈大悲大喜大舍、十八佛不共法故，修行般若波羅蜜多。諸菩薩摩訶薩修行般若波羅蜜多時，不為三十二大士相故，修行般若波羅蜜多，不為八十隨好故，修行般若波羅蜜多。
諸菩薩摩訶薩修行般若波羅蜜多時，不為無忘失法故，修行般若波羅蜜多，不為住舍性故，修行般若波羅蜜多。諸菩薩摩訶薩修行般若波羅蜜多時，不為一切智故，修行般若波羅蜜多，不為道相智、一切相智、一切相微妙智故，修行般若波羅蜜多。諸菩薩摩訶薩修行般若波羅蜜多時，不為超越預流果故，修行般若波羅蜜多，不為超越一來、不還、阿羅漢果、獨覺菩提故，修行般若波羅蜜多。諸菩薩摩訶薩修行般若波羅蜜多時，不為一切菩薩摩訶薩行故，修行般若波羅蜜多，不為諸佛無上正等菩提故，修行般若波羅蜜多。何以故？舍利子！諸菩薩摩訶薩修行般若波羅蜜多，不見諸法性差別故。舍利子！諸菩薩摩訶薩修行般若波羅蜜多，與如是法相應故，當言與般若波羅蜜多相應。
復次，舍利子！諸菩薩摩訶薩修行般若波羅蜜多時，不為天眼智證通故，修行般若波羅蜜多，不為天耳智證通故，修行般若波羅蜜多，不為他心智證通故，修行般若波羅蜜多，不為宿住隨念智證通故，修行般若波羅蜜多，不為神境智證通故，修行般若波羅蜜多，不為漏盡智證通故，修行般若波羅蜜多。何以故？舍利子！諸菩薩摩訶薩修行般若波羅蜜多時，尚不見有所修般若波羅蜜多，況當見有菩薩如來所修六神通事。舍利子！諸菩薩摩訶薩修行般若波羅蜜多，與如是法相應故，當言與般若波羅蜜多相應。
復次，舍利子！諸菩薩摩訶薩修行般若波羅蜜多時，不作是念：我以天眼智證通，遍見十方殑伽沙等諸佛世界一切有情死此生彼。不作是念：我以天耳智證通，遍聞十方殑伽沙等諸佛世界諸佛菩薩所說法音。不作是念：我以他心智證通，遍知十方殑伽沙等諸佛世界一切有情心心所法。不作是念：我以宿住隨念智證通，遍憶十方殑伽沙等諸佛世界一切有情諸宿住事。不作是念：我以神境智證通，遍至十方殑伽沙等諸佛世界，供養恭敬，尊重贊嘆尒所界中諸佛菩薩。不作是念：我以漏盡智證通，遍觀十方殑伽沙等諸佛世界一切有情漏盡不盡。舍利子！諸菩薩摩訶薩修行般若波羅蜜多，與如是法相應故，當言與般若波羅蜜多相應。
復次，舍利子！諸菩薩摩訶薩修行般若波羅蜜多時，與如是般若波羅蜜多相應故，善能安立無量無數無邊有情於無余依般涅盤界，一切惡魔不得其便，所有煩惱皆能伏滅，世間眾事所欲隨意，十方各如殑伽沙界一切如來應正等覺及諸菩薩摩訶薩眾，皆共護念如是菩薩，不令退墮一切聲聞、獨覺等地。十方各如殑伽沙界四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天及余一切聲聞、獨覺，皆共擁衛如是菩薩，諸有所為，令無障礙，身心疾惱，咸得痊除，設有罪業，於當來世應招苦報，轉現輕受。何以故？舍利子！是菩薩摩訶薩於諸有情慈悲遍故。
舍利子！是菩薩摩訶薩修行般若波羅蜜多威神力故，少用加行，便能引發最勝自在陀羅尼門、三摩地門，令速現起，隨所生處，常得奉事一切如來應正等覺，乃至證得所求無上正等菩提，於其中間常不離佛。舍利子！是菩薩摩訶薩修行般若波羅蜜多時，與如是般若波羅蜜多相應故，得如是等無量無數不可思議微妙功德。
復次，舍利子！諸菩薩摩訶薩修行般若波羅蜜多時，不作是念：有法與法若相應若不相應，若等若不等。何以故？舍利子！是菩薩摩訶薩不見有法與法若相應若不相應，若等若不等故。
諸菩薩摩訶薩修行般若波羅蜜多時，不作是念：我於法界若疾現等覺，若不疾現等覺。何以故？舍利子！是菩薩摩訶薩不見少法能於法界現等覺故。諸菩薩摩訶薩修行般若波羅蜜多時，不見有法離法界者，不見法界離諸法有，亦不見諸法即是法界，不見法界即是諸法。諸菩薩摩訶薩修行般若波羅蜜多時，不作是念：法界能為諸法因緣。不作是念：諸法能為法界因緣。諸菩薩摩訶薩修行般若波羅蜜多時，不作是念：此法能證法界，此法不能證法界。何以故？舍利子！是菩薩摩訶薩尚不見法，況見有法能證法界或不能證。舍利子！諸菩薩摩訶薩修行般若波羅蜜多，與如是法相應故，當言與般若波羅蜜多相應。
復次，舍利子！諸菩薩摩訶薩修行般若波羅蜜多時，不見色與空相應，亦不見空與色相應；不見受想行識與空相應，亦不見空與受想行識相應。諸菩薩摩訶薩修行般若波羅蜜多時，不見眼處與空相應，亦不見空與眼處相應；不見耳鼻舌身意處與空相應，亦不見空與耳鼻舌身意處相應。
諸菩薩摩訶薩修行般若波羅蜜多時，不見色處與空相應，亦不見空與色處相應；不見聲香味觸法處與空相應，亦不見空與聲香味觸法處相應。諸菩薩摩訶薩修行般若波羅蜜多時，不見眼界與空相應，亦不見空與眼界相應；不見耳鼻舌身意界與空相應，亦不見空與耳鼻舌身意界相應。
諸菩薩摩訶薩修行般若波羅蜜多時，不見色界與空相應，亦不見空與色界相應；不見聲香味觸法界與空相應，亦不見空與聲香味觸法界相應。諸菩薩摩訶薩修行般若波羅蜜多時，不見眼識界與空相應，亦不見空與眼識界相應；不見耳鼻舌身意識界與空相應，亦不見空與耳鼻舌身意識界相應。
諸菩薩摩訶薩修行般若波羅蜜多時，不見眼觸與空相應，亦不見空與眼觸相應；不見耳鼻舌身意觸與空相應，亦不見空與耳鼻舌身意觸相應。諸菩薩摩訶薩修行般若波羅蜜多時，不見眼觸為緣所生諸受與空相應，亦不見空與眼觸為緣所生諸受相應；不見耳鼻舌身意觸為緣所生諸受與空相應，亦不見空與耳鼻舌身意觸為緣所生諸受相應。
諸菩薩摩訶薩修行般若波羅蜜多時，不見地界與空相應，亦不見空與地界相應；不見水火風空識界與空相應，亦不見空與水火風空識界相應。諸菩薩摩訶薩修行般若波羅蜜多時，不見因緣與空相應，亦不見空與因緣相應；不見等無間緣、所緣緣、增上緣及從緣所生法與空相應，亦不見空與等無間緣、所緣緣、增上緣及從緣所生法相應。
諸菩薩摩訶薩修行般若波羅蜜多時，不見無明與空相應，亦不見空與無明相應；不見行、識、名色、六處、觸、受、愛、取、有、生、老死愁嘆苦憂惱與空相應，亦不見空與行乃至老死愁嘆苦憂惱相應。
諸菩薩摩訶薩修行般若波羅蜜多時，不見布施波羅蜜多與空相應，亦不見空與布施波羅蜜多相應；不見凈戒、安忍、精進、靜慮、般若波羅蜜多與空相應，亦不見空與凈戒、安忍、精進、靜慮、般若波羅蜜多相應。
諸菩薩摩訶薩修行般若波羅蜜多時，不見內空與空相應，亦不見空與內空相應；不見外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空與空相應，亦不見空與外空乃至無性自性空相應。
諸菩薩摩訶薩修行般若波羅蜜多時，不見真如與空相應，亦不見空與真如相應；不見法界、法性、不虛妄性、不變異性、平等性、離生性、法定、法住、實際、虛空界、不思議界與空相應，亦不見空與法界乃至不思議界相應。
諸菩薩摩訶薩修行般若波羅蜜多時，不見四念住與空相應，亦不見空與四念住相應；不見四正斷、四神足、五根、五力、七等覺支、八圣道支與空相應，亦不見空與四正斷乃至八圣道支相應。
諸菩薩摩訶薩修行般若波羅蜜多時，不見苦圣諦與空相應，亦不見空與苦圣諦相應；不見集滅道圣諦與空相應，亦不見空與集滅道圣諦相應。諸菩薩摩訶薩修行般若波羅蜜多時，不見四靜慮與空相應，亦不見空與四靜慮相應；不見四無量、四無色定與空相應，亦不見空與四無量、四無色定相應。諸菩薩摩訶薩修行般若波羅蜜多時，不見八解脫與空相應，亦不見空與八解脫相應；不見八勝處、九次第定、十遍處與空相應，亦不見空與八勝處、九次第定、十遍處相應。
諸菩薩摩訶薩修行般若波羅蜜多時，不見空解脫門與空相應，亦不見空與空解脫門相應；不見無相、無愿解脫門與空相應，亦不見空與無相、無愿解脫門相應。諸菩薩摩訶薩修行般若波羅蜜多時，不見一切陀羅尼門與空相應，亦不見空與一切陀羅尼門相應；不見一切三摩地門與空相應，亦不見空與一切三摩地門相應。
諸菩薩摩訶薩修行般若波羅蜜多時，不見極喜地與空相應，亦不見空與極喜地相應；不見離垢地、發光地、焰慧地、極難勝地、現前地、遠行地、不動地、善慧地、法云地與空相應，亦不見空與離垢地乃至法云地相應。
諸菩薩摩訶薩修行般若波羅蜜多時，不見五眼與空相應，亦不見空與五眼相應；不見六神通與空相應，亦不見空與六神通相應。諸菩薩摩訶薩修行般若波羅蜜多時，不見佛十力與空相應，亦不見空與佛十力相應；不見四無所畏、四無礙解、大慈大悲大喜大舍、十八佛不共法與空相應，亦不見空與四無所畏乃至十八佛不共法相應。
諸菩薩摩訶薩修行般若波羅蜜多時，不見三十二大士相與空相應，亦不見空與三十二大士相相應；不見八十隨好與空相應，亦不見空與八十隨好相應。諸菩薩摩訶薩修行般若波羅蜜多時，不見無忘失法與空相應，亦不見空與無忘失法相應；不見住舍性與空相應，亦不見空與住舍性相應。諸菩薩摩訶薩修行般若波羅蜜多時，不見一切智與空相應，亦不見空與一切智相應；不見道相智、一切相智與空相應，亦不見空與道相智、一切相智相應。
諸菩薩摩訶薩修行般若波羅蜜多時，不見預流果與空相應，亦不見空與預流果相應；不見一來、不還、阿羅漢果、獨覺菩提與空相應，亦不見空與一來、不還、阿羅漢果、獨覺菩提相應。諸菩薩摩訶薩修行般若波羅蜜多時，不見一切菩薩摩訶薩行與空相應，亦不見空與一切菩薩摩訶薩行相應；不見諸佛無上正等菩提與空相應，亦不見空與諸佛無上正等菩提相應。舍利子！修行般若波羅蜜多諸菩薩摩訶薩若能如是相應，是為第一與空相應。舍利子！修行般若波羅蜜多諸菩薩摩訶薩，由與如是空相應故，不墮聲聞、獨覺等地，嚴凈佛土，成熟有情，速證無上正等菩提。
舍利子！修行般若波羅蜜多諸菩薩摩訶薩諸相應中，與般若波羅蜜多相應為最第一，最尊最勝，最上最妙，最高最極，無上無上上，無等無等等。何以故？舍利子！此般若波羅蜜多相應最第一故，即是空相應，即是無相相應，即是無愿相應，由此因緣最為第一。舍利子！修行般若波羅蜜多諸菩薩摩訶薩與如是般若波羅蜜多相應時，當知即為受記作佛，若近受記。舍利子！是菩薩摩訶薩由此相應，能為無量無數無邊有情作大饒益。
舍利子！是菩薩摩訶薩不作是念：我與般若波羅蜜多相應。不作是念：我得受記，定當作佛，若近受記。不作是念：我能嚴凈佛土。不作是念：我能成熟有情。亦不作是念：我當證得所求無上正等菩提，轉妙法輪，度無量眾。何以故？舍利子！是菩薩摩訶薩不見有法離於法界，不見法界離於諸法，不見諸法即是法界，不見法界即是諸法，不見有法修行般若波羅蜜多，不見有法得佛授記，不見有法當得無上正等菩提，不見有法嚴凈佛土，不見有法成熟有情。何以故？舍利子！諸菩薩摩訶薩修行般若波羅蜜多時，不起我想、有情想、命者想、生者想、養者想、士夫想、補特伽羅想、意生想、儒童想、作者想、使作者想、起者想、使起者想、受者想、使受者想、知者想、見者想故。所以者何？我、有情等畢竟不生，亦復不滅，彼既畢竟不生不滅，云何當能修行般若波羅蜜多及得種種功德勝利？
舍利子！是菩薩摩訶薩不見有情生故，修行般若波羅蜜多，不見有情滅故，修行般若波羅蜜多，知諸有情空故，修行般若波羅蜜多，知諸有情非我故，修行般若波羅蜜多，知諸有情不可得故，修行般若波羅蜜多，知諸有情遠離故，修行般若波羅蜜多，知諸有情本性非有情性故，修行般若波羅蜜多。舍利子！修行般若波羅蜜多諸菩薩摩訶薩諸相應中，與空相應最為第一，與般若波羅蜜多相應最尊最勝，無能及者。
舍利子！諸菩薩摩訶薩如是相應，普能引發如來十力、四無所畏、四無礙解、大慈大悲大喜大舍、十八佛不共法、三十二大士相、八十隨好、無忘失法、住舍性、一切智、道相智、一切相智及余無量無邊佛法。
舍利子！諸菩薩摩訶薩修行般若波羅蜜多，與如是般若波羅蜜多相應故，畢竟不起慳貪、犯戒、忿恚、懈怠、散亂、惡慧障礙之心，布施、凈戒、安忍、精進、靜慮、般若波羅蜜多任運現前，無間無斷。
尒時，舍利子白佛言：世尊！安住般若波羅蜜多諸菩薩摩訶薩從何處沒，來生此間？從此處沒，當生何處？
佛告具壽舍利子言：安住般若波羅蜜多諸菩薩摩訶薩有從他方佛土沒，來生此間；有從覩史多天沒，來生此間；有從人中沒，生此人中。舍利子！若菩薩摩訶薩安住般若波羅蜜多，從他方佛土沒，來生此者，是菩薩摩訶薩速與般若波羅蜜多相應。由與般若波羅蜜多相應故，轉生便得深妙法門疾現在前，從此已後，與般若波羅蜜多速得相應，在所生處，常得值佛，供養恭敬，尊重贊嘆，能令般若波羅蜜多漸得圓滿。
舍利子！若菩薩摩訶薩安住般若波羅蜜多，從覩史多天沒，來生此者，是菩薩摩訶薩多為一生所系，布施、凈戒、安忍、精進、靜慮、般若波羅蜜多自在現前，常不忘失，亦於一切陀羅尼門、三摩地門自在現前，常不忘失。
舍利子！若菩薩摩訶薩安住般若波羅蜜多，從人中沒，生人中者，是菩薩摩訶薩除不退轉，其根昧鈍，雖勤修般若波羅蜜多，而不能速與般若波羅蜜多相應，又於一切陀羅尼門、三摩地門未得自在。
又舍利子！汝後所問安住般若波羅蜜多諸菩薩摩訶薩，從此間沒，當生何處者，舍利子！是菩薩摩訶薩由與般若波羅蜜多相應故，從此處沒，生余佛土，從一佛國至一佛國，在在生處，常得值遇諸佛世尊，供養恭敬，尊重贊嘆，乃至無上正等菩提終不離佛。
復次，舍利子！有菩薩摩訶薩無方便善巧故，入初靜慮，入第二、第三、第四靜慮，亦能修行布施、凈戒、安忍、精進、靜慮、般若波羅蜜多。是菩薩摩訶薩得靜慮故，生長壽天，隨彼壽盡，來生人間，值遇諸佛，供養恭敬，尊重贊嘆。雖行布施、凈戒、安忍、精進、靜慮、般若波羅蜜多，而諸根昧鈍，不甚明利，諸有所為，非極善巧。
復次，舍利子！有菩薩摩訶薩入初靜慮，入第二、第三、第四靜慮，亦能修行布施、凈戒、安忍、精進、靜慮、般若波羅蜜多。是菩薩摩訶薩無方便善巧故，舍諸靜慮而生欲界。當知是菩薩摩訶薩亦諸根昧鈍，不甚明利，諸有所為，非極善巧。
復次，舍利子！有菩薩摩訶薩入初靜慮，入第二、第三、第四靜慮；入慈無量，入悲喜舍無量；入空無邊處定，入識無邊處定、無所有處定、非想非非想處定；修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界；修行四念住，修行四正斷、四神足、五根、五力、七等覺支、八圣道支；安住苦圣諦，安住集滅道圣諦；修行八解脫，修行八勝處、九次第定、十遍處；修行空解脫門，修行無相、無愿解脫門；修行一切陀羅尼門，修行一切三摩地門；修行五眼，修行六神通；修行佛十力，修行四無所畏、四無礙解、大慈大悲大喜大舍、十八佛不共法；修行無忘失法，修行住舍性；修行一切智，修行道相智、一切相智。是菩薩摩訶薩有方便善巧故，不隨靜慮、無量、無色勢力而生，隨所生處常遇如來應正等覺，供養恭敬，尊重贊嘆，常不遠離甚深般若波羅蜜多，當知是菩薩摩訶薩此賢劫中定得無上正等菩提。
復次，舍利子！有菩薩摩訶薩入初靜慮，入第二、第三、第四靜慮；入慈無量，入悲喜舍無量；入空無邊處定，入識無邊處定、無所有處定、非想非非想處定。是菩薩摩訶薩有方便善巧故，不隨靜慮、無量、無色勢力而生，還生欲界，若剎帝利大族、若婆羅門大族、若長者大族、若居士大族，為欲成熟諸有情故，不為貪染後有故生。
復次，舍利子！有菩薩摩訶薩入初靜慮，入第二、第三、第四靜慮；入慈無量，入悲喜舍無量；入空無邊處定，入識無邊處定、無所有處定、非想非非想處定。是菩薩摩訶薩有方便善巧故，不隨靜慮、無量、無色勢力而生，或生四大王眾天，或生三十三天，或生夜摩天，或生覩史多天，或生樂變化天，或生他化自在天，為欲成熟諸有情故，及為嚴凈諸佛土故，常值諸佛，供養恭敬，尊重贊嘆，無空過者。
復次，舍利子！有菩薩摩訶薩入初靜慮，入第二、第三、第四靜慮；入慈無量，入悲喜舍無量；入空無邊處定，入識無邊處定、無所有處定、非想非非想處定。是菩薩摩訶薩修行般若波羅蜜多有方便善巧故，於此處沒，生梵世中作大梵王，威德熾盛，過余梵眾多百千倍，從自天處游諸佛土，從一佛國至一佛國，其中有菩薩摩訶薩未證無上正等菩提者，勸證無上正等菩提，已證無上正等菩提未轉法輪者，請轉法輪，為欲利樂諸有情故。
復次，舍利子！有菩薩摩訶薩一生所系，有方便善巧故，入初靜慮，入第二、第三、第四靜慮；入慈無量，入悲喜舍無量；入空無邊處定，入識無邊處定、無所有處定、非想非非想處定；修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界；修行四念住，修行四正斷、四神足、五根、五力、七等覺支、八圣道支；安住苦圣諦，安住集滅道圣諦；修行八解脫，修行八勝處、九次第定、十遍處；修行空解脫門，修行無相、無愿解脫門；修行一切陀羅尼門，修行一切三摩地門；修行五眼，修行六神通；修行佛十力，修行四無所畏、四無礙解、大慈大悲大喜大舍、十八佛不共法；修行無忘失法，修行住舍性；修行一切智，修行道相智、一切相智。是菩薩摩訶薩不隨靜慮、無量、無色勢力而生，現前奉事親近供養現在如來應正等覺，於是佛所勤修梵行，從此處沒，生覩史多天，盡彼壽量，諸根無缺，具念正知，無量無數百千俱胝那庾多天眾圍繞導從，游戲神通，來生人中，現修苦行，證得無上正等菩提，轉妙法輪，度無量眾。
復次，舍利子！有菩薩摩訶薩得六神通，不生欲界，不生色界，不生無色界，游諸佛土，從一佛國至一佛國，供養恭敬，尊重贊嘆無量如來應正等覺，修諸菩薩摩訶薩行，漸次證得所求無上正等菩提。
復次，舍利子！有菩薩摩訶薩得六神通，自在游戲，從一佛國至一佛國，所經佛土無有聲聞、獨覺等名，唯有一乘真梵行者。是菩薩摩訶薩於諸佛土供養恭敬，尊重贊嘆無量如來應正等覺，修行般若波羅蜜多，漸次圓滿嚴凈佛土，成熟有情，常無懈廢。
復次，舍利子！有菩薩摩訶薩得六神通，自在游戲，從一佛國至一佛國，所經佛土有情壽量不可數知。是菩薩摩訶薩於諸佛土供養恭敬，尊重贊嘆無量如來應正等覺，修行般若波羅蜜多，漸次圓滿嚴凈佛土，成熟有情，曾無懈倦。
復次，舍利子！有菩薩摩訶薩得六神通，自在游戲，從一世界至一世界，有諸世界不聞佛名、法名、僧名。是菩薩摩訶薩往彼世界稱揚贊嘆佛法僧寶，令諸有情深生凈信，由斯長夜利益安樂。是菩薩摩訶薩於此命終，生有佛界，修諸菩薩摩訶薩行，漸次證得所求無上正等菩提，利益安樂諸有情類。
復次，舍利子！有菩薩摩訶薩從初發心，勇猛精進，得初靜慮，得第二、第三、第四靜慮；得慈無量，得悲喜舍無量；得空無邊處定，得識無邊處定、無所有處定、非想非非想處定；修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界；修行四念住，修行四正斷、四神足、五根、五力、七等覺支、八圣道支；安住苦圣諦，安住集滅道圣諦；修行八解脫，修行八勝處、九次第定、十遍處；修行空解脫門，修行無相、無愿解脫門；修行一切陀羅尼門，修行一切三摩地門；修行極喜地，修行離垢地、發光地、焰慧地、極難勝地、現前地、遠行地、不動地、善慧地、法云地；修行五眼，修行六神通；修行佛十力，修行四無所畏、四無礙解、大慈大悲大喜大舍、十八佛不共法；修行無忘失法，修行住舍性；修行一切智，修行道相智、一切相智。是菩薩摩訶薩不生欲界，不生色界，不生無色界，常生能益諸有情處，利益安樂一切有情。
復次，舍利子！有菩薩摩訶薩先已修習布施、凈戒、安忍、精進、靜慮、般若波羅蜜多，初發心已，便入菩薩正性離生，乃至證得不退轉地。復次，舍利子！有菩薩摩訶薩先已修習六波羅蜜多及余無量無邊佛法，初發心已，便能展轉證得無上正等菩提，轉妙法輪，度無量眾，於無余依大涅盤界而般涅盤。般涅盤後，所說正法住世一劫或一劫余，利樂無邊諸有情類。復次，舍利子！有菩薩摩訶薩先已修習六波羅蜜多及余菩薩摩訶薩行，初發心已，便與般若波羅蜜多相應，與無量無數百千俱胝那庾多菩薩摩訶薩前後圍繞，游諸佛土，從一佛國至一佛國，供養恭敬，尊重贊嘆諸佛世尊，成熟有情，嚴凈佛土。