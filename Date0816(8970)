自六經焚於秦而復出於漢，其師傅之道中絕，而簡編脫亂訛缺，學者莫得其本真，於是諸儒章句之學興焉。其後傳註、箋解、義疏之流，轉相講述，而聖道粗明，然其為說固已不勝其繁矣。至於上古三皇五帝以來世次，國家興滅終始，僭竊偽亂，史官備矣。而傳記、小說，外暨方言、地理、職官、氏族，皆出於史官之流也。自孔子在時，方脩明聖經以絀繆異，而老子著書論道德。接乎周衰，戰國遊談放蕩之士，田駢、慎到、列、莊之徒，各極其辯；而孟軻、荀卿始專脩孔氏，以折異端。然諸子之論，各成一家，自前世皆存而不絕也。夫王跡熄而詩亡，離騷作而文辭之士興。歷代盛衰，文章與時高下。然其變態百出，不可窮極，何其多也。自漢以來，史官列其名氏篇第，以為六藝、九種、七略；至唐始分為四類，曰經、史、子、集。而藏書之盛，莫盛於開元，其著錄者，五萬三千九百一十五卷，而唐之學者自為之書者，又二萬八千四百六十九卷。嗚呼，可謂盛矣！
六經之道，簡嚴易直而天人備，故其愈久而益明。其余作者眾矣，質之聖人，或離或合。然其精深閎博，各盡其術，而怪奇偉麗，往往震發於其間，此所以使好奇博愛者不能忘也。然雕零磨滅，亦不可勝數，豈其華文少實，不足以行遠歟？而俚言俗說，猥有存者，亦其有幸不幸者歟？今著於篇，有其名而亡其書者，十蓋五六也，可不惜哉。
初，隋嘉則殿書三十七萬卷，至武德初，有書八萬卷，重復相糅。王世充平，得隋舊書八千余卷，太府卿宋遵貴監運東都，浮舟溯河，西致京師，經砥柱舟覆，盡亡其書。貞觀中，魏征、虞世南、顏師古繼為秘書監，請購天下書，選五品以上子孫工書者為書手，繕寫藏於內庫，以宮人掌之。玄宗命左散騎常侍、昭文館學士馬懷素為脩圖書使，與右散騎常侍、崇文館學士褚無量整比。會幸東都，乃就乾元殿東序檢校。無量建議：禦書以宰相宋璟、蘇颋同署，如貞觀故事。又借民間異本傳錄。及還京師，遷書東宮麗正殿，置修書院於著作院。其後大明宮光順門外、東都明福門外，皆創集賢書院，學士通籍出入。既而太府月給蜀郡麻紙五千番，季給上谷墨三百三十六丸，歲給河間、景城、清河、博平四郡兔千五百皮為筆材。兩都各聚書四部，以甲、乙、丙、丁為次，列經、史、子、集四庫。其本有正有副，軸帶帙簽皆異色以別之。
安祿山之亂，尺簡不藏。元載為相，奏以千錢購書一卷，又命拾遺苗發等使江淮括訪。至文宗時，鄭覃侍講，進言經籍未備，因詔秘閣搜采，於是四庫之書復完，分藏於十二庫。黃巢之亂，存者蓋鮮。昭宗播遷，京城制置使孫惟晟斂書本軍，寓教坊於秘閣，有詔還其書，命監察御史韋昌範等諸道求購，及徙洛陽，蕩然無遺矣。
甲部經錄，其類十一：一曰易類，二曰書類，三曰詩類，四曰禮類，五曰樂類，六曰春秋類，七曰孝經類，八曰論語類，九曰讖緯類，十曰經解類，十一曰小學類。凡著錄四百四十家，五百九十七部，六千一百四十五卷。不著錄一百一十七家，三千三百六十卷。
馬、鄭、二王集解十卷周易正義十六卷國子祭酒孔穎達、顏師古、司馬才章、王恭，太學博士馬嘉運，太學助教趙乾葉、王談、於誌寧等奉詔撰，四門博士蘇德融、趙弘智覆審。
陰弘道周易新傳疏十卷顥子，臨渙令。
僧一行周易論卷亡。
崔良佐易忘象卷亡。
李吉甫註一行易卷亡。
衛元嵩元包十卷蘇源明傳，李江註。
高定周易外傳二十二卷郢子，京兆府參軍。
裴通易書一百五十卷字又玄，士淹子，文宗訪以易義，令進所撰書。
盧行超易義五卷字孟起，大中六合丞。
右易類七十六家，八十八部，六百六十五卷。失姓名一家，李鼎祚以下不著錄十一家，三百二十九卷。
王粲問，田瓊、韓益正。
今文尚書十三卷開元十四年，玄宗以洪範無偏無頗聲不協，詔改為無偏無陂。天寶三載，又詔集賢學士衛包改古文從今文。
尚書正義二十卷國子祭酒孔穎達、太學博士王德韶、四門助教李子雲等奉詔撰。四門博士硃長才蘇德融、太學助教隋德素、四門助教王士雄趙弘智覆審。太尉揚州都督長孫無忌、司空李勣、左仆射於誌寧、右仆射張行成、吏部尚書侍中高季輔吏部尚書褚遂良、中書令柳奭、弘文館學士谷那律劉伯莊、太學博士賈公彥范義郡齊威、太常博士柳士宣孔誌約、四門博士趙君贊、右內率府長史弘文館直學士薛伯珍、國子助教史士弘、太學助教鄭祖玄周玄達、四門助教李玄植王真儒與王德韶、隋德素等刊定。
陳正卿續尚書纂漢至唐十二代詔策、章疏、歌頌、符檄、論議成書，開元末上之。卷亡。
崔良佐尚書演範卷亡。
右書類二十五家，三十三部，三百六卷。王元感以下不著錄四家，二十卷。
葉遵註二十卷號葉詩。
毛詩正義四十卷孔穎達、王德韶、齊威等奉詔撰，趙乾葉、四門助教賈普曜趙弘智等覆正。
毛詩草木蟲魚圖二十卷開成中，文宗命集賢院脩撰並繪圖象，大學士楊嗣復、學士張次宗上之。
右詩類二十五家，三十一部，三百二十二卷。失姓名三家，許叔牙以下不著錄三家，三十三卷。
禮記音三卷曹耽解。
傅玄周官論評十二卷陳邵駁。
又喪服要記五卷謝微註。
又答周官駁難五卷孫略問。
又禮記寧朔新書二十卷並王懋約註。
喪服要難一卷趙成問，袁祈答。
禮記正義七十卷孔穎達、國子司業硃子奢、國子助教李善信賈公彥柳士宣範義郡、魏王參軍事張權等奉詔撰，與周玄達、趙君贊、王士雄、趙弘智覆審。
魏征次禮記二十卷亦曰類禮。
禦刊定禮記月令一卷集賢院學士李林甫、陳希烈、徐安貞、直學士劉光謙齊光乂陸善經、脩撰官史玄晏、待制官梁令瓚等註解。自第五易為第一。
禮記字例異同一卷元和十二年詔定。
右禮類六十九家，九十六部，一千八百二十七卷。失姓名七家，元行沖以下不著錄十六家，二百九十五卷。
郗昂樂府古今題解三卷一作王昌齡。
李約東杓引譜一卷勉子，兵部員外郎。
陳康士琴譜十三卷字安道，僖宗時人。
右樂類三十一家，三十八部，二百五十七卷。失姓名九家，張文收以下不著錄二十家，九十三卷。
春秋谷梁傳十五卷尹更始註。
春秋公羊傳五卷嚴彭祖述。
何休左氏膏盲十卷鄭玄箴。
春秋漢議十卷麋信註，鄭玄駁。
墨守一卷鄭玄發。
谷梁廢疾三卷鄭玄釋，張靖箋。
又難答論一卷庾翼難。
又公羊違義三卷劉晏註。
春秋正義三十六卷孔穎達、楊十勛、硃長才奉詔撰。馬嘉運、王德韶、蘇德融與隋德素覆審。
王玄度註春秋左氏傳卷亡。
高重春秋纂要四十卷字文明，士廉五代孫，文宗時翰林侍講學士。帝好左氏春秋，命重分諸國各為書，別名經傳要略。歷國子祭酒。
許康佐等集左氏傳三十卷一作文宗禦集。
李氏左傳異同例十三卷開元中，右威衛錄事參軍，失名春秋加減一卷元和十三年，國子監脩定。
裴安時左氏釋疑七卷字適之，大中江陵少尹。
第五泰左傳事類二十卷字伯通，青州益都人，咸通鄂州文學。
成玄公谷總例十卷字又玄，咸通山陽令。
陳嶽折衷春秋三十卷唐末鐘傳江西從事。
右春秋類六十六家，一百部，一千一百六十三卷。失姓名五家，王玄度以下不著錄二十二家。四百三卷。
今上孝經制旨一卷。玄宗。
孔穎達孝經義疏卷亡。
平貞諲孝經議卷亡。
徐浩廣孝經十卷浩稱四明山人，乾元二年上，授校書郎。
右孝經類二十七家，三十六部，八十二卷。失姓名一家，尹知章以下不著錄六家，一十三卷。
右論語類三十家，三十七部，三百二十七卷。失姓名三家，韓愈以下不著錄二家，十二卷。
右讖緯類二家，九部，八十四卷。
許慎五經異義十卷鄭玄駁。
謚法三卷荀顗演，劉熙註。
趙英五經對訣四卷英，龍朔中汲令。
裴僑卿微言註集二卷開元中鄭縣尉。
慕容宗本五經類語十卷字泰初，幽州人，大中時。
劉氏經典集音三十卷熔，字正範，絳州正平，咸通晉州長史。
右經解類十九家，二十六部，三百八十一卷。失姓名一家，趙英以下不著錄十家，一百二十七卷。
李斯等三蒼三卷郭璞解。
史遊急就章一卷曹壽解。
武後字海一百卷凡武後所著書，皆元萬頃、范履冰、苗神客、周思茂、胡楚賓、衛業等撰。
張懷瓘書斷三卷開元中翰林院供奉。
張敬玄書則一卷貞元中處士。
弘靖孫，乾符初大理卿。
裴行儉草字雜體卷亡。
荊浩筆法記一卷浩稱洪谷子。
二王、張芝、張昶等書一千五百一十卷太宗出禦府金帛購天下古本，命魏徵、虞世南、褚遂良定真偽，凡得羲之真行二百九十紙，為八十卷，又得獻之、張芝等書，以貞觀字為印。草跡命遂良楷書小字以影之。其古本多梁、隋官書。梁則滿騫、徐僧權、沈熾文、硃異，隋則江總、姚察署記。帝令魏、褚卷尾各署名。開元五年，敕陸玄悌、魏哲、劉懷信檢校，分益卷秩。玄宗自書開元字為印。
唐玄度九經字樣一卷文宗時待詔。
李騰說文字源一卷陽冰從子。
玄宗韻英五卷天寶十四載撰，詔集賢院寫付諸道采訪使，傳布天下。
右小學類六十九家，一百三部，七百二十一卷。失姓名二十三家，徐浩以下不著錄二十三家，二千四十五卷。