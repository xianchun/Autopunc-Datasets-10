右謹瀝丹誠，上干天聽，退省僭易，以竢譴誅。先據鄉貫人投稱，伏為等，乞就處宮觀，崇修無上黃籙大齋，拜奏章詞，宣行符命。恭祈恩霈，普濟幽沉。尋於月日為始，開建寶齋，至月日罷散。謹依科法，就處洞天，告投天官名山洞府金龍玉簡；及就建立齋壇之所，告投地官土府金龍玉簡；就處潭洞，告投水官水府金龍玉簡。拔贖亡故及在會預薦亡魂等罪簿。謹具狀，飛奏金闕三境帝師七寶玉陛下。恭望道慈，允所奏，特降敕命，下泰玄都省，宣告上元賜福天官、諸天曹局、洞天主宰，中元赦罪地官、五嶽十宮、九幽地府、九壘土皇、土下諸司靈官主宰，下元解厄水官、江海河瀆、泉曲溪真、水府諸司靈官主宰，遵依玉簡，告命拔出，亡故及在會預薦亡魂。請滅三惡，斬絕地根。解釋冤仇，增添善果。計功昇度，隨品受生，仰副太上好生之德。冒犯天威，誠惶誠恐，稽首頓首，死罪謹錄奏聞，伏候敕旨。
右舊儀，山簡、土簡、水簡各一狀奏。內解釋冤仇、增添善果二句，止山簡用之。請滅三惡、斬絕地根二句，水土二簡俱用之。今合為一奏，非惟從省，亦免煩瀆。三簡各日投者，自依舊法。內三簡奏稱處洞天，非是洞天去處，則不可稱洞天，止稱山洞府可也。
先據鄉貫某投稱，伏為乞就處，崇修無上黃籙大齋。拜奏章詞，宣行符命。恭祈恩霈，普薦幽沉。尋於月日為始，開建寶齋，至日罷散。謹依科法，就處洞天，告投天官名山洞府金龍玉簡，拔贖亡故頂薦亡魂等罪簿。除已飛奏上帝外，須至申聞者。
右謹具狀，申上元天官紫微大帝。伏望聖慈，特降聖旨。下上元曹局、名山洞天主司、一切聖眾，遵依玉簡，告命拔出，在會預薦亡魂。解釋冤仇，增添善果。計功昇度，隨品受生，仰副大道好生之德。冒犯聖威，下情無任惶懼之至。謹具狀申聞。謹狀。
先據謹依科法，就處建立齋壇之所，告投地官土府金龍玉簡，
右謹具狀，申中元地官清虛大帝伏望聖慈，特降聖旨。下中元曹局、九壘土下主司一切聖眾，遵依玉簡，告命拔出，在會係薦亡魂。請滅三惡，斬絕地根。計功昇度。
先據謹依科法，就處潭洞，告投水官水府金龍玉簡，
右謹具狀，申下元水官洞陰大帝。伏望聖慈，特降聖旨。下下元曹局、靈潛淵水下主司、一切聖眾。
今月日發奏狀一函，重封印全，為鄉貫某人，祟建無上黃籙大齋滿散，依法告投三官金龍玉簡。乞降敕命，施行事須至申聞者。
右謹具狀，申三天門下上清天樞院。伏乞徑為通奏，恭請敕命，早與頒降施行。謹具狀申聞，伏候昭報。謹、狀。
今發緊急申奏文字，下項一奏狀一函，上詣三天門下上清天樞院。一申狀三函，上詣上元天官紫微大帝聖前、中元地官清虛大帝聖前、下元水官洞陰大帝聖前。
已上奏狀一函，申狀三函，並用重封印全，須至關發者。
右關日當直功曹使者，請交管前去，分明請進，申上雲程，不得稽滯時刻。有所遏截，攝付近獄，依律施行。
照對今月日為處人崇建無上黃籙大齋三晝夜。遷拔逝爽，度上南宮。以今功圓事畢，解散齋壇。謹依科法，齎持龍簡璧鈕，投送處洞天標記善功，刻名仙籍，須至專牒者。
牒候到，伏請照會，依準玄都舊典奉行。謹牒。
謹備金錢二十四分，從馬二十四疋。
右謹獻上洞天仙官主宰，靈壇監察、香官使者、三洞威神、當境主司里域真官、山水川澤一切正神。伏惟聖慈，俯賜鑒納。謹狀。
右先錄狀上奏，為鄉貫人，狀稱乞請道士一壇，就處，崇建無上黃籙大齋三晝夜。依按玄科，宣揚祕範。恭憑道力，俯拔幽途。滿散修設，謝恩清醮，三百六十分位。廣崇善利，總助遷昇。尋於月日開啟，依科修奉，至月日滿散已訖。重念與同齋道士等，稟質凡愚，昧於科簡。關行雖畢，違戾實多。仰望天恩，特垂原赦。無任瞻天望聖激切屏營之至。謹具狀上奏，稱謝以聞。謹狀。
今月日發奏狀一函，為據黃籙大齋主人，乞請道士一壇，就處，開建無上黃籙大齋，修設謝恩清醮，三百六十分位。已行滿散，具狀稱謝。事須至申聞者。
右謹具狀，申三天門下上清天樞院。伏乞徑為，通進施行。謹具狀申聞，伏候昭報。謹狀。
右先具狀奏聞，為鄉貫伏望天慈，特垂原赦。下情無任，瞻聖望真，惶懼激切屏營之至。謹具疏上奏，五方五靈五老五帝天君，稱謝以聞。謹疏。
右先具狀申聞，為鄉貫伏望師慈，特垂原赦。下情無任，瞻聖望真，惶懼激切屏營之至。謹具疏上奏靈寶經師真君，靈寶籍師真君，靈寶度師真君，稱謝以聞。謹疏。
先據鄉貫人狀稱。伏為薦崇建無上黃籙大齋，用資超度滿散，修設清醮，三百六十分位，上謝洪恩。今來齋醮圓成，所有在壇攝職道士，並翊衛眾神，及委差神將、功曹土地等神，並皆奉職行事，委有勞績。謹按太真之儀，合行投錄推賞。除已具朱表，奏聞上帝外，須至開列申聞者。
一同齋攝職道士，除外，開具下項已上道士，並各在壇守職。
操章將軍、僕射天丁、都官使者、功曹從事、直事君符吏、郎决吏、驛龍吏、收食吏、庭令丞小吏等捧香驛龍騎吏、三五功曹、左右官使者、侍香金童、傳言散花玉女、五帝直符直日香官、監齋功曹使者，左右前後、青龍白虎、朱雀玄武、四靈神君靈賓大法司、上清天樞院、北極驅邪院、玉樞五雷院、靈寶正一諸階法籙中神仙將吏東嶽統兵、助法神將、東嶽差來守衛神將吏兵等眾、州縣城隍司一行守衛神將吏兵等眾、係國祀典廟宇差來防禦吏兵等、處土地里域真官已上眾神，並各在壇，傳奏翊衛，效勤本職。
一差委追取鍊度亡魂神將、功曹、土地眾神，下項南陵樞府、朱陵火府、南昌上宮、鍊度一行官吏仙眾上清黃籙院一行官吏、三界直符使者、年月日時四直功曹使者甲子日啟奏，至甲子滿散日時，當直功曹使者已上眾神，並各傳送，通達往來，追攝鍊度亡魂，宣布天恩，並無違闕。
右具如前，謹具狀申上元賜福天官紫微大帝、中元赦罪地官清虛大帝、下元解厄水官洞陰大帝。伏乞聖慈，特賜聖旨。下三界所屬真司，計功酬賞施行。謹具申聞。謹狀。
先據鄉貫所有元申請差到守衛靈壇，神將吏兵，并嶽府元差，在本院統兵助法二大將精兵等。並各在壇，委是效勤。本職除已具朱表，聞奏三天，乞降敕命施行，及具申三官大帝府，與依格考校、計功推賞外，須至申聞者。
右前件將吏，除元差在本院二大將精兵等，仍舊在院外，所有昨來申請差到守衛靈壇神將吏兵隨狀見到。謹具狀申束嶽天齊仁聖帝。伏乞指揮，所屬收管，依舊著役，聽候天庭，指揮施行。謹具狀申聞。謹狀。
當司檢會，先據鄉貫所有建齋之初，曾邀神馭，差撥將兵，翊衛壇場。委有勞績，除已具朱表，聞奏三天，乞降敕命施行，及申三官大帝府，與依格考校、計功推賞外，所合牒請照會，須至移文。
牒請照會回祠，聽候天庭，推恩施行。謹牒。
當司檢會，先據鄉貫所有建齋之初，及散壇設醮日分，當直功曹、三界直符、監齋直事、香官使者，往來傳奏，翊衛壇場，效勤本職，並無違闕。除已具朱表，聞奏三天，乞降敕命施行，及申三官大帝府，與依格考校、計功酬賞外，仰各行照會，聽候推恩施行，須至指揮。
右劄，付四直功曹香官使者等。准此。
當司檢會，先據某鄉貫所有元申嶽府，關請到衛壇將吏。除已具朱表，聞奏上帝，乞降敕命施行，及申三官大帝府，與依格考校、計功酬賞外，合行發回本所。今有束嶽泰山府公狀一通，仰齎持前去候到，分明通落，仍依舊著役外，各行照會，聽候推恩施行，須至指揮。
右劄，付東嶽泰山府差到衛壇將吏等。准此。
當司檢會，先據鄉貫所有元牒城隍司，關請到衛壇將吏。除已具朱表，聞奏上帝，乞降敕命施行，及申三官大帝府，與依格考校、計功酬賞外，合行發回本所。今有城隍司公牒一封，仰齎持前去候到，分明通落，仍依舊著役外，各行照會，聽候推恩施行，須至指揮。
右劄，付城隍司差到衛壇將吏等。准此。
當司檢會，先據鄉貫所有當界土地等神，翊衛壇場，效勤本職，並無違缺。除己具朱表，聞奏上帝，乞降敕命施行，及申三官大帝府，與依格考校、計功酬賞外，合行照會，聽候天庭，推恩施行，須至指揮。
右劄，付處土地等神。准此。
一奏狀一函，重封印全，上詣三天門下上清天樞院。
一疏六函，申狀一函，重封印全，上詣五方五老五帝天君、靈寶經籍度三師真君、上清靈寶聖師真君、三天大聖天師真君、靈寶監齋大法師真君、三元三官大帝申上，除已上下並封印全，須至關發者。
右關日功曹使者，請照會齎管前去，疾速請進。申上雲程之中，毋令稽滯時刻。故關。
