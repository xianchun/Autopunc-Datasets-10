何以故？憍尸迦！是善男子善女人等，應作是念：如來昔住菩薩位時，常勤修學般若波羅蜜多及靜慮、精進、安忍、凈戒、布施波羅蜜多故，證得無上正等菩提。如來昔住菩薩位時，常勤安住內空及外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，證得無上正等菩提。如來昔住菩薩位時，常勤安住真如及法界、法性、不虛妄性、不變異性、平等性、離生性、法定、法住、實際、虛空界、不思議界故，證得無上正等菩提。
如來昔住菩薩位時，常勤安住苦圣諦及集滅道圣諦故，證得無上正等菩提。如來昔住菩薩位時，常勤修學四靜慮及四無量、四無色定故，證得無上正等菩提。如來昔住菩薩位時，常勤修學八解脫及八勝處、九次第定、十遍處故，證得無上正等菩提。如來昔住菩薩位時，常勤修學四念住及四正斷、四神足、五根、五力、七等覺支、八圣道支故，證得無上正等菩提。如來昔住菩薩位時，常勤修學空解脫門及無相、無愿解脫門故，證得無上正等菩提。如來昔住菩薩位時，常勤修學五眼及六神通故，證得無上正等菩提。如來昔住菩薩位時，常勤修學佛十力及四無所畏、四無礙解、大慈大悲大喜大舍、十八佛不共法故，證得無上正等菩提。
如來昔住菩薩位時，常勤修學無忘失法及住舍性故，證得無上正等菩提。如來昔住菩薩位時，常勤修學一切陀羅尼門及一切三摩地門故，證得無上正等菩提。如來昔住菩薩位時，常勤修學一切智及道相智、一切相智故，證得無上正等菩提。如來昔住菩薩位時，常勤修學諸余無量無邊佛法故，證得無上正等菩提。如來昔住菩薩位時，常勤安住諸余隨順甚深般若波羅蜜多薀、處、界等無量法門故，證得阿耨多羅三藐三菩提。
我等今者為求無上正等菩提，於此甚深般若波羅蜜多等法，亦應隨佛常勤精進，修學安住。如是甚深般若波羅蜜多等法，定是我等真實大師，常勤隨學，所愿皆滿。如是甚深般若波羅蜜多等法，是諸如來應正等覺真實法印，亦是一切獨覺、阿羅漢、不還、一來、預流果等真實法印。一切如來應正等覺皆於如是甚深般若波羅蜜多等法，常勤學故，已證無上正等菩提，當證無上正等菩提，現證無上正等菩提。一切獨覺、阿羅漢、不還、一來、預流果等，亦於如是甚深般若波羅蜜多等法，常勤學故，已到彼岸，當到彼岸，現到彼岸。
以是緣故，憍尸迦！諸善男子善女人等，若佛住世，若涅盤後，應依般若波羅蜜多常勤修學，應依靜慮、精進、安忍、凈戒、布施波羅蜜多常勤修學。何以故？如是般若波羅蜜多等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依內空常勤修學，應依外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空常勤修學。何以故？如是內空等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依真如常勤修學，應依法界、法性、不虛妄性、不變異性、平等性、離生性、法定、法住、實際、虛空界、不思議界常勤修學。何以故？如是真如等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依苦圣諦常勤修學，應依集滅道圣諦常勤修學。何以故？如是苦圣諦等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依四靜慮常勤修學，應依四無量、四無色定常勤修學。何以故？如是四靜慮等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依八解脫常勤修學，應依八勝處、九次第定、十遍處常勤修學。何以故？如是八解脫等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依四念住常勤修學，應依四正斷、四神足、五根、五力、七等覺支、八圣道支常勤修學。何以故？如是四念住等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依空解脫門常勤修學，應依無相、無愿解脫門常勤修學。何以故？如是空解脫門等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依五眼常勤修學，應依六神通常勤修學。何以故？如是五眼等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依佛十力常勤修學，應依四無所畏、四無礙解、大慈大悲大喜大舍、十八佛不共法常勤修學。何以故？如是佛十力等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依無忘失法常勤修學，應依住舍性常勤修學。何以故？如是無忘失法等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依一切陀羅尼門常勤修學，應依一切三摩地門常勤修學。何以故？如是一切陀羅尼門等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依一切智常勤修學，應依道相智、一切相智常勤修學。何以故？如是一切智等，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依所余無量無邊佛法常勤修學。何以故？如是所余無量無邊佛法，是一切聲聞、獨覺、菩薩摩訶薩及諸天人、阿素洛等利益安樂所依處故。
憍尸迦！諸善男子善女人等，若佛住世，若涅盤後，應依隨順甚深般若波羅蜜多薀、處、界等無量法門常勤修學。何以故？如是隨順甚深般若波羅蜜多薀、處、界等無量法門，是一切聲聞、獨覺、菩薩摩訶薩及諸天人、阿素洛等利益安樂所依處故。
尒時，天帝釋白佛言：世尊！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣得幾所福？
佛言：憍尸迦！我還問汝，當隨意答。有善男子善女人等，於諸如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆，於汝意云何？是善男子善女人等，由此因緣所生福聚寧為多不？
天帝釋言：甚多，世尊！甚多，善逝！
佛言：憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊。
佛告憍尸迦：置是一事。復有善男子善女人等，於諸如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，滿贍部洲中，間無空隙，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆，於汝意云何？是善男子善女人等，由此因緣所生福聚寧為多不？
天帝釋言：甚多，世尊！甚多，善逝！
佛言：憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊。
佛告憍尸迦：置贍部洲。復有善男子善女人等，於諸如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，滿四洲界，中無空隙，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆，於汝意云何？是善男子善女人等，由此因緣所生福聚寧為多不？
天帝釋言：甚多，世尊！甚多，善逝！
佛言：憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊。
佛告憍尸迦：置四洲界。復有善男子善女人等，於諸如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，滿小千界，中無空隙，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆，於汝意云何？是善男子善女人等，由此因緣所生福聚寧為多不？
天帝釋言：甚多，世尊！甚多，善逝！
佛言：憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊。
佛告憍尸迦：置小千界。復有善男子善女人等，於諸如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，滿中千界，中無空隙，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆，於汝意云何？是善男子善女人等，由此因緣所生福聚寧為多不？
天帝釋言：甚多，世尊！甚多，善逝！
佛言：憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊。
佛告憍尸迦：置中千界。復有善男子善女人等，於諸如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，遍滿三千大千世界，中無空隙，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆，於汝意云何？是善男子善女人等，由此因緣所生福聚寧為多不？
天帝釋言：甚多，世尊！甚多，善逝！
佛言：憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊。
佛告憍尸迦：置一三千大千世界。設復三千大千世界諸有情類，各於如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，各滿三千大千世界，中無空隙，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆，於汝意云何？如是三千大千世界諸有情類由此因緣所生福聚寧為多不？
天帝釋言：甚多，世尊！甚多，善逝！
佛言：憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊。
時天帝釋復白佛言：如是！如是！誠如圣教。若善男子善女人等，供養恭敬，尊重贊嘆如是般若波羅蜜多，是善男子善女人等，當知則為供養恭敬，尊重贊嘆過去未來現在諸佛世尊。假使十方各如殑伽沙等世界一切有情，各於如來般涅盤後，為供養佛設利羅故，以妙七寶起窣堵波，種種珍奇間雜嚴飾，其量高大，一踰繕那，廣減高半，各滿三千大千世界，中無空隙，復以種種天妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，若經一劫，或一劫余，供養恭敬，尊重贊嘆。世尊！是諸有情由此因緣所生福聚寧為多不？
佛言：甚多。
天帝釋言：若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊，不可思議，不可稱計。
何以故？世尊！由此般若波羅蜜多摠能攝藏一切善法，所謂十善業道，若四靜慮、四無量、四無色定，若八解脫、八勝處、九次第定、十遍處，若四念住、四正斷、四神足、五根、五力、七等覺支、八圣道支，若空解脫門、無相解脫門、無愿解脫門，若苦圣諦、集圣諦、滅圣諦、道圣諦，若佛五眼、若六神通，若布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，若內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若真如、法界、法性、不虛妄性、不變異性、平等性、離生性、法定、法住、實際、虛空界、不思議界，若一切陀羅尼門、一切三摩地門，若佛十力、四無所畏、四無礙解、大慈大悲大喜大舍、十八佛不共法，若無忘失法、住舍性，若一切智、道相智、一切相智，若余無量無邊佛法，皆攝入此甚深般若波羅蜜多。
世尊！如是甚深般若波羅蜜多，是諸如來應正等覺真實法印，亦是一切聲聞、獨覺真實法印。世尊！一切如來應正等覺皆於如是甚深般若波羅蜜多常勤學故，已證無上正等菩提，當證無上正等菩提，現證無上正等菩提。世尊！一切聲聞、獨覺皆於如是甚深般若波羅蜜多常勤學故，已到彼岸，當到彼岸，現到彼岸。
世尊！由此因緣，若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊，不可思議，不可稱計。
尒時，佛告天帝釋言：如是！如是！如汝所說。憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明而為供養，是善男子善女人等，由此因緣所生福聚，甚多於彼，無量無邊，不可思議，不可稱計。
何以故？憍尸迦！由此般若波羅蜜多，一切布施、凈戒、安忍、精進、靜慮、般若波羅蜜多而得生故。憍尸迦！由此般若波羅蜜多，一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而得現故。
憍尸迦！由此般若波羅蜜多，一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而得現故。憍尸迦！由此般若波羅蜜多，一切苦圣諦、集圣諦、滅圣諦、道圣諦而得現故。憍尸迦！由此般若波羅蜜多，一切四靜慮、四無量、四無色定而得生故。
憍尸迦！由此般若波羅蜜多，一切八解脫、八勝處、九次第定、十遍處而得生故。憍尸迦！由此般若波羅蜜多，一切四念住、四正斷、四神足、五根、五力、七等覺支、八圣道支而得生故。憍尸迦！由此般若波羅蜜多，一切空解脫門、無相解脫門、無愿解脫門而得生故。
憍尸迦！由此般若波羅蜜多，一切五眼、六神通而得生故。憍尸迦！由此般若波羅蜜多，一切佛十力、四無所畏、四無礙解、大慈大悲大喜大舍、十八佛不共法而得生故。憍尸迦！由此般若波羅蜜多，一切無忘失法、住舍性而得生故。
憍尸迦！由此般若波羅蜜多，一切陀羅尼門、一切三摩地門而得生故。憍尸迦！由此般若波羅蜜多，一切智、道相智、一切相智而得生故。憍尸迦！由此般若波羅蜜多，一切菩薩摩訶薩成熟有情、嚴凈佛土而得成故。
憍尸迦！由此般若波羅蜜多，一切聲聞乘、獨覺乘、無上乘而得生故。憍尸迦！由此般若波羅蜜多，一切預流向預流果、一來向一來果、不還向不還果、阿羅漢向阿羅漢果而出現故。憍尸迦！由此般若波羅蜜多，一切獨覺向獨覺果而出現故。
憍尸迦！由此般若波羅蜜多，一切菩薩摩訶薩從初發心乃至金剛喻定所有功德而出現故。憍尸迦！由此般若波羅蜜多，一切如來應正等覺所有無上正等菩提、大般涅盤而出現故。
憍尸迦！由此緣故，若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或有書寫，種種莊嚴，供養恭敬，尊重贊嘆，復以種種上妙花鬘、涂散等香、衣服、瓔珞、寶幢、幡蓋、眾妙珍奇、伎樂、燈明而為供養，以前所造窣堵波福比此福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，百千俱胝那庾多分不及其一，數分、筭分、計分、喻分乃至鄔波尼殺曇分亦不及一。
何以故？憍尸迦！若此般若波羅蜜多在贍部洲人中住者，則此世間佛寶、法寶、苾芻僧寶皆住不滅。憍尸迦！若此般若波羅蜜多在贍部洲人中住者，世間常有十善業道及施戒修善，知恩報恩，供養賢圣。憍尸迦！若此般若波羅蜜多在贍部洲人中住者，世間常有布施、凈戒、安忍、精進、靜慮、般若波羅蜜多。
憍尸迦！若此般若波羅蜜多在贍部洲人中住者，世間常有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。
憍尸迦！若此般若波羅蜜多在贍部洲人中住者，世間常有真如、法界、法性、不虛妄性、不變異性、平等性、離生性、法定、法住、實際、虛空界、不思議界。憍尸迦！若此般若波羅蜜多在贍部洲人中住者，世間常有苦圣諦、集圣諦、滅圣諦、道圣諦。
憍尸迦！若此般若波羅蜜多在贍部洲人中住者，世間常有四靜慮、四無量、四無色定。憍尸迦！若此般若波羅蜜多在贍部洲人中住者，世間常有八解脫、八勝處、九次第定、十遍處。憍尸迦！若此般若波羅蜜多在贍部洲人中住者，世間常有四念住、四正斷、四神足、五根、五力、七等覺支、八圣道支。
憍尸迦！若此般若波羅蜜多在贍部洲人中住者，世間常有空解脫門、無相解脫門、無愿解脫門。憍尸迦！若此般若波羅蜜多在贍部洲人中住者，世間常有五眼、六神通。憍尸迦！若此般若波羅蜜多在贍部洲人中住者，世間常有佛十力、四無所畏、四無礙解、大慈大悲大喜大舍、十八佛不共法。
憍尸迦！若此般若波羅蜜多在贍部洲人中住者，世間常有無忘失法、住舍性。憍尸迦！若此般若波羅蜜多在贍部洲人中住者，世間常有一切陀羅尼門、一切三摩地門。憍尸迦！若此般若波羅蜜多在贍部洲人中住者，世間常有一切智、道相智、一切相智。
憍尸迦！若此般若波羅蜜多在贍部洲人中住者，世間常有剎帝利大族、婆羅門大族、長者大族、居士大族。憍尸迦！若此般若波羅蜜多在贍部洲人中住者，世間常有四大王眾天、三十三天、夜摩天、覩史多天、樂變化天、他化自在天。
憍尸迦！若此般若波羅蜜多在贍部洲人中住者，世間常有梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天。
憍尸迦！若此般若波羅蜜多在贍部洲人中住者，世間常有無繁天、無熱天、善現天、善見天、色究竟天。憍尸迦！若此般若波羅蜜多在贍部洲人中住者，世間常有空無邊處天、識無邊處天、無所有處天、非想非非想處天。憍尸迦！若此般若波羅蜜多在贍部洲人中住者，世間常有聲聞乘、獨覺乘、無上乘。
憍尸迦！若此般若波羅蜜多在贍部洲人中住者，世間常有預流向預流果、一來向一來果、不還向不還果、阿羅漢向阿羅漢果。憍尸迦！若此般若波羅蜜多在贍部洲人中住者，世間常有獨覺向獨覺果。
憍尸迦！若此般若波羅蜜多在贍部洲人中住者，世間常有菩薩摩訶薩修菩薩行，成熟有情，嚴凈佛土。憍尸迦！若此般若波羅蜜多在贍部洲人中住者，世間常有如來應正等覺證得無上正等菩提，轉妙法輪，度無量眾。