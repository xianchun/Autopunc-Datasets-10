於是賢者舍利弗聞佛說此，欣然踴躍，即起叉手，白眾佑曰：今聞大圣講斯法要，心加歡喜，得未曾有。所以者何？常從佛聞法說，化導諸菩薩乘，見余開士聽承佛音，得至真覺，甚自悼感，獨不豫及，心用灼惕，所示現議，所不紹逮，我已永失如來之慧。假使往返山林巖藪，曠野樹下，閑居獨處，若在讌室，謹勑自守，一身經行，益用愁毒，深自惟言：法號等入，世尊為我現若干教，而志小乘，自我等咎，非如來也。所講演法，大圣等心，為開士嘆思奉尊者，為受第一如來訓典，堪至無上正真之道，我等所順而被衣服，所建立愿，不以頻數。唯然，世尊！鄙當爾時用自克責，晝夜寢念，雖從法生，不得自在，偏蒙圣恩，得離惡趣，今乃逮聞。時舍利弗以頌贊曰：
得聞佛乘，一句之業，超出本望，怪未曾有，所當受獲，非心口言。
睹大尊雄，益懷喜歡。假使有人，能造行者，聞安住音，以為奇雅。
諸塵勞垢，鄙已蠲盡，音聲之信，亦悉永除。我本晝日，設經行時，
若在樹下，端坐一心。設在林藪，山巖之中，心自思惟，如此行誼，
嗚呼自責，弊惡之意，因平等法，而得無漏，不由三界，順尊法居。
追悔過事，以誡將來，紫磨金容，相三十二，我已違遠，失不自嚴。
眾相八十，具足殊特，種種積累，不以瓔珞。根力脫門，八部之音，
於平等法，而自危削。諸佛之法，有十八事，如是之誼，我已永失。
音聲所聞，達於十方，吾以得見，愍世俗者，一身獨己，晝日經行。
又自克責，而內思惟，我每夙夜，深自料計，反側婉轉，忖度己身。
當問世尊，如是之誼，鄙何所失？當復所失，現在眼前，於圣明日，
夙夜過去，逝不休息。見余菩薩，而不可計，世雄尊師，之所開化，
彼等悉聞，此佛音教，為諸群萌，講演法力。其法無想，諸漏已盡，
普悉曉暢，致微妙慧。睹若干種，諸所祠祀，歷外異學，諸邪偽術。
由是之故，解佛言教，觀見脫門，即說滅度。一切得解，諸所見行，
尋時開了，空無之法。由是自謂，已得滅度，今乃自知，非至泥洹。
得覲諸佛，天中之天，時人中上，眾會圍繞，三十二相，光色巍巍。
因斯覺了，至度無余。我適聞說，除於眾熱，不以音聲，而得無為。
如我所知，正覺師子，諸天世人，之所奉事，則以力勢，住如斯。
第一初聞，大圣之教，波旬時化，變為佛形，無得為魔，之所嬈害。
如因緣行，而引說喻，無央數億，顯現姟限，善立彼岸，至道意海，
得聞彼法，除諸狐疑。有百千佛，及姟之數，悉得睹見，眾滅度脫。
如斯諸佛，所說經典，善權方便，隨順御之。假使有見，現究竟行，
當來諸佛，眾億百千，善權方便，導御是黨，為講說經，誘進泥洹，
隨其體像，化以慧行，悉而分別，次第所有，諸佛之法，所當教誨，
尋即承圣，受轉經輪。世雄導師，現真雅訓，吾亦如是，依蒙其像。
彼諸魔眾，而不敢當，心未常懷，邪疑之礙，普興柔軟，深妙之道，
以佛音聲，而得歡欣。今日所有，諸志猶預，以棄沉吟，住於圣慧。
我成如來，無眾結網，諸天世人，以為眷屬。今日得睹，佛之道眼，
當勸助化，於眾菩薩。
佛告賢者舍利弗：今吾班告天上世間沙門、梵志、諸天、人民、阿須倫，佛知舍利弗曾以供奉三十二千億佛，而為諸佛之所教化，當成無上正真道。吾身長夜亦開導汝以菩薩誼。爾緣此故，興在吾法，如來威神之所建立，亦本愿行念菩薩教，未得滅度，自謂滅度。舍利弗！汝因本行，欲得識念無央數佛，則當受斯正法華經，一切佛護，普為聲聞分別說之。
佛語舍利弗：汝於來世無量無數不可計劫，供養億百千佛，受正法教，奉敬修行此方等經，具足眾行，當得佛道，號蓮華光如來、至真、等正覺、明行成、為善逝、世間解、無上士、道法御、天人師。其世界名離垢，平等快樂，威曜巍巍，諸行清凈，所立安隱，米谷豐賤，人民繁熾，男女眾多，具足周備。琉璃黃金以為長繩，連綿路傍，一切路邊有七寶樹，八重交道，行樹枝葉華實常茂，蓮華光正覺亦當承續說三乘法，而佛說法具足一劫，所可演經，示奇特愿，劫名大寶嚴。
所以名曰大寶嚴者，謂彼佛國諸菩薩眾，諸菩薩眾有無央數不可思議，無能限量，唯有如來乃能知數。菩薩大士在其佛土，為覺意寶，行如蓮華，無有新學，久殖德本，凈修梵行，而無年限，親近如來，常應佛慧，具大神通，志存法要，勇猛志強。諸菩薩眾具足如是，無有缺減，是故其劫名大寶嚴。
蓮華光佛當壽十二中劫，不可計童子時也，其國人民當壽八劫。蓮華光如來過十二劫，有菩薩名堅滿，當授其決，告諸比丘言：此堅滿大士，吾滅度後，當得無上正真道，號度蓮華界如來正覺。蓮華光佛滅度之後，正法、像法住二十中劫，其佛世界如前佛土，等無差特。度蓮華界如來亦壽二十二中劫，爾乃滅度。佛滅度後，其佛正法及像法住二十二中劫。
爾時，世尊以偈頌曰：
卿舍利弗，於當來世，得成為佛，顯如來尊，號蓮華光，普平等目。
教授開化，眾庶億千，奉事無數，諸佛億載，於彼修力，多所興立。
所在勸化，得為十力，便當成就，上尊佛道，不可思議，無央數劫。
劫當號名，大寶嚴莊，世界名曰，為離諸垢。其蓮華光，國土清凈，
以紺琉璃，遍敷為地，紫磨金繩，連綿為飾。若干種樹，皆七寶成。
其樹華實，悉以黃金。彼諸菩薩，意皆堅強，所造言行，圣喆聰明，
善學佛道，億百千姟。是等來現，最勝法教，佛最後時，無有蔭蓋。
為童子時，無所慕樂，棄離愛欲，即出家去，便得成就，上尊佛道。
斯最勝尊，則得自在。其命當壽，十二中劫，法教當立，盡于八劫。
彼命限量，劫數如是。若大圣佛，滅度之後，當具足滿，廿二中劫，
爾時法住，若干之數，愍哀天上，及世間人。其佛正法，滅盡之後，
像法當住，廿二中劫，彼大圣明，舍利流布，男神女鬼，供養最勝。
其世尊德，亦當如是。告舍利弗，且當自慶，仁者國土，嚴飾如是。
兩足之尊，自然無倫。
爾時，四部眾：比丘、比丘尼、清信士、清信女，天、龍、鬼神、揵沓惒、阿須倫、迦留羅、真陀羅、摩休勒，聞佛世尊授舍利弗決，當成無上正真之道，心懷欣豫，歡喜踴躍，不能自勝，各自脫身衣以覆佛上。時天帝釋梵忍跡天及余無數億千天子，各各取衣供養世尊，以天華、香意華、大意華散于佛上。諸天衣物悉在虛空羅列而住，天上伎樂自然而鳴，天上大聲自然雷震，普雨天華，咸共舉聲而皆嘆曰：今所聞法，自昔未有，前波羅奈鹿菀之中，始轉法輪，蓋不足言，今佛世尊則復講說無上法輪。
時諸天子贊頌曰：
於世無雙比，今者轉法輪，為男女講說，陰衰所從起。
彼第一暢說，十二展轉事，今導師演說，少能信樂者。
從世雄大圣，面聞無數法，往始至于茲，未聆如斯典。
大導師所說，我今代勸助，勇猛舍利弗，而乃得授決。
為嘆本發意，所供養佛數，我當蒙及逮，得佛世最上。
已所造凈行，頻數若干種，奉過去諸佛，愿獲佛道誼。
於是舍利弗白世尊曰：我今無結，狐疑已除，現在佛前得授予決，為無上正真道。又曰：大圣！斯千二百得自在者，昔來豈不住學地乎？當來如是此佛教耶？斯諸比丘頓止行門，遵尚法律，度老病死，咨嗟泥洹。是諸比丘無央數千，供養世尊，學諸所學，畏吾我，懼三世，毀諸見，眾邪行，立滅度已，懷此想，得至道場。初未曾聞如是像法，心每猶豫。善哉世尊！愿說要誼！使此比丘疑網悉除。今四部眾，意咸悵悵，當令坦然，無余結恨。
佛告舍利弗：向者吾不說斯法耶？以若干種善權方便，隨其因緣而示現之，如來至真、等正覺所分別演，皆為無上正真道故。我所咨嗟，皆當知之，為菩薩也。
又舍利弗！今吾引喻，重解斯誼，有明慧者，當了此譬喻。如郡國縣邑，有大長者，其年朽邁，坐起苦難，富樂無極，財寶無量。有大屋宅，周匝寬博，垣墻高廣，其舍久故，數百千人而在其內，唯有一門及監守者。堂屋傾危，梁柱腐敗，軒窗既多，多積薪草。時失大火，從一面起，普燒屋宅。長者有子，若十若二十，欲出諸子。諸子放逸，嬉戲飲食，卒見火起，各各馳走，周慞詰屈，不知所出。
父而念曰：今遭火變，屋皆然熾，以何方便，免救吾子？時父知子各所好憙，即為陳設象馬車乘游觀之具，開示門合，使出于外，鼓作倡伎絕妙之樂，戲笑相娛，令濟火厄，當賜眾乘，象車、馬車、羊車、伎車，吾以嚴辦，停在門外，速疾走出，出避火災，自恣所欲，從意所樂。諸子聞父所勑所賜象馬車乘、音樂之屬，各共精進，廣設方計，土坌水澆，奔走得出。長者見子安隱而出，四面露坐，心各踴躍，不復恐懼，各各白言：愿父賜我諸所見許，若干種伎、相娛樂具、象馬車乘。
又舍利弗！彼大長者等賜諸子七寶大車，珠交露幔，車甚高廣，諸珍嚴莊，所未曾有，清凈香華、瓔珞校飾，敷以繒褥，氍毹綩綖，衣被鮮白，鑠如電光，冠幘履屣，世所希有。若干童子各各手持，一種一色，皆悉同等，用賜諸子。所以者何？今此幼童皆是吾子，寵敬等愛，意無偏黨，以故賜與平等大乘。
又舍利弗！吾亦如是，為眾生父，停儲庫藏，滿無空缺，如斯色像，教化誘進，得示大乘。諸子則尋獲斯大乘，以為奇珍，得未曾有，而乘游行。於意云何？長者賜子珍寶大乘，將無虛妄乎？
舍利弗白佛：不也，安住！不也，世尊！其人至誠。所以者何？彼大長者救濟諸子，而不欲令遇斯火害，隨其所樂，許而賜之。適出之後，各與大乘，以故長者不為虛妄。究竟諸子志操所趣，故以方便，令免患禍，況復貯畜無量寶藏，以一色類平等大乘賜子不虛。
佛言：善哉！舍利弗！誠如所云。如來至真等正覺，超越十方，光照眾冥，解脫憂恐，拔斷根牙，枝葉華實，如來慧現。法王神力，為世之父，善權方便，攝持恩議，行乎大悲，道心無盡，愍哀三界大火熾然，黎庶不解，故現世間，救濟眾生生老病死諸不可意結縛之惱，裂壞所著，脫婬怒癡，誘導三乘，漸漸勸示無上正真之道。適興于世，睹諸群萌妄想財業，愛惜無厭，因從情欲，致無數苦，於今現在貪求汲汲，後離救護，便墮地獄、餓鬼、畜生，燒炙脯煮，饑渴負重，痛不可言。正使生天及在人間，與不可會恩愛別離，憂惱難量。一時離苦，歌舞戲笑，不知恐畏，無所忌難，不自覺了，不肯思惟，計其本末，不求救護。復見燒然三界眾生勤苦之患，吾當施立無極大安，無數百千不可思議諸佛正慧，其有盈逸迷惑欲樂，如來誘立道慧神足，善權方便化現佛慧，聞使佛力、無所畏。眾生難寤，不肯尋受，因緣所縛，未脫生老病死憂患，未始得度三界燒炙，不了所歸。
何謂解佛慧者？譬如長者，立強勇猛，多力諸士救彼諸子，使離火患，方便誘之，適出在外，然後乃賜微妙奇特眾寶車乘。如是，舍利弗！如來正覺以力無畏建立眾德，善權方便修勇猛慧，睹見三界然熾之宅，欲以救濟眾生諸難，故現聲聞、緣覺、菩薩之道，以是三乘開化驅馳，使棄愛欲，教諸萌類滅三界火、婬怒癡縛、色聲香味細滑之法、三處五欲。五欲燒人，不猗三界，便得三乘；勤精三乘，則超三界。進三乘者，諸佛所訓也。黎庶則至無央數集，世尊現戲行為娛樂，修此根、力、覺意、禪定、脫門、三昧正受，然於後世致大法樂，安隱欣豫，無所罣礙。
又舍利弗！其有眾生未興起者，如來出世有信樂者，樂佛法教，精進奉行，最後竟時欲取滅度，謂聲聞乘，遵求羅漢，孚出三界。譬如長者，免濟子難，許以羊車。若復有人無有師法，自從意出，求至寂然，欲獨滅度，覺諸因緣，於如來法而行精進，謂緣覺乘。出之火宅，許以馬車。假使有人，求諸通慧、諸佛道慧、自在圣慧，自從心出無師主慧，多所哀念，多所安隱諸天人民，欲利天上世間人民，滅度黎庶，於如來法，奉修精進，欲求大圣普見之慧、力、無所畏，謂如來道，菩薩大士所履乘也。譬如長者，勸誘其子，免火患難，許以象車，驅出火宅。父見子安，濟難無懼，自察家中財寶無量，等賜諸子高大殊妙七寶大乘。如來正覺亦復如是，睹無數眾億百千姟，使度三難，懃苦怖懼，從其所愿，開生死門，遂令脫出難嶮恐患，使滅度安。
又舍利弗！如來爾時從終始宅，以無數慧、力、無所畏，觀眾罹厄，矜哀喻子，普勸進使歸於佛乘，不令各各從意而滅度也。如來悉誘，以佛滅度而滅度之。假使眾生得度三界，以如來慧脫門、定意賢圣度門，安慰歡娛，施樂法誼，惠以一貌佛之大道。如彼長者，本許諸子以三品乘，適見免難，各賜一類平等大乘，誠諦不虛，各得踴躍，無有慍恨。如來如是，本現三乘，然後皆化，使入大乘，不為虛妄。所以者何？當知如來等覺有無央數倉庫帑藏，以得自在，為諸黎庶現大法化，諸通愍慧，當作是知，當解此誼。如來等正覺善權方便，以慧行音，唯說一乘，謂佛乘也。世尊頌曰：
譬如長者，而有大宅，極甚朽故，腐敗傾危。有大殿舍，而欲損壞，
梁柱榱棟，皆復摧折，多有軒闥，及諸窗牖。又有倉庫，以泥涂木，
高峻垣墻，壁障崩隤，薄所覆苫，彌久雕落。時有諸人，五百之眾，
皆共止頓，於彼舍宅，有無央數，草木積聚，所當用者，滿畜無量。
一切門戶，時皆閉塞，有諸樓閣，及諸蓮華，億千眾香，而有芬氣。
若干種鳥，眷屬圍繞，種種虺蛇，蝠螫遁竄，在在處處，有諸惡蟲。
有若干種，狖]，生盲無目，人所棄捐。
人坐不信，於佛大道，口中常臭，惡氣外薰，鬼神厭魅，詳觸嬈之。
普世俗人，無用言者，假使不樂，斯道地者，所在窮乏，常當貧匱。
身未常得，著好被服，財業雖豐，不敢飲食，有所造作，當所為者。
假使欲求，安隱之具，設有所得，尋復亡失，興發惡行，果報如此。
假使呼醫，合諸方藥，善知方便，而療治之，有不除差，及轉增劇，
被疾病，不得所便。設復發意，興立余事，則遭擾擾，斗諍之業。
又見毀辱，而被楚撻，彼犯律者，常遇此惡。若有誹謗，斯經之罪，
未曾得見，世雄導師，人中帝王，佛之法教，卒暴隧鬼，阿須倫神。
當罹殃，耳聾閉塞，愚癡騃瞶，不得聞經。設有誹謗，斯經典者，
然於後世，永無所見。假使毀呰，斯經罪果，殃無數億，百千之計，
若干姟劫，如江河沙，常當瘖啞，口不能言，佛所立道，常師子吼。
毀者地獄，以為游觀，勤苦惡趣，用作居宅，己所犯罪，致殃如斯。
人多疾患，自速瘖痾，若在世間，當獲此咎，坐在眾會，兩舌欺言，
命欲盡時，舉賈生息，其身遭，若干苦痛，無央數億，百千眾患。
顏貌常黑，人所不喜，殃暴疽癘，常有臭氣，自見吾我，顏色黧黮。
瞋恚懷毒，怒害滋甚，情欲熾盛，無有節限，有所好忤，若如畜生。
告舍利弗：今日世尊，具足一切，說其人罪，若有誹謗，斯佛經者，
欲計殃限，不可究竟，見是誼已，當觀察之，今我故為，舍利弗說。
不為愚騃，不解道者，分別論講，如斯像法，其有聰明，廣博多聞。
秉志堅強，常修憶辨，若有勸發，遵尚佛道，爾乃聽受，未曾有法。
則以睹見，億百千佛，殖無央數，如意功德，其人志性，猛如月光。
爾乃聽受，如是典籍，若有精進，志常懷慈，常於夙夜，炤燿悲哀。
朽棄軀體，不惜壽命，爾乃聽受，於斯經卷，常行恭敬，無他想習。
其心專一，不立愚愿，處曠野，若隱巖居，彼等人仁，爾乃聽受。
結親善友，常相恃怙，棄捐遠離，諸惡知識，當得逮見，如是佛子。
乃能值遇，若斯言教，不犯禁戒，如寶明珠，志習奉受，方等諸經。
當見如茲，佛圣子孫，常專精此，一品經卷。設有罵詈，毀辱經者，
以愍哀，向于眾生，常志恭敬，承安住教，今故為之，說是經法。
其在眾會，誦斯經者，心常如應，得無合會，引無央數，億載譬喻，
故為是倫，而見斯典。又佛今日，講解道品，所至到處，踴躍而步。
假使比丘，欲求善說，若見此經，當欣頂受，其有奉持，方等經者，
心常專精，不樂余業，執持一頌，志不改易，乃得聽受，如是弘摸。
假使有人，慕求斯經，當崇敬之，如如來身。若人思僥，欲學此法，
設令得者，當稽首受，其人不當，念索余經，亦未曾想，世之群籍。
而行佛道，志在根力，悉舍離之，講專斯經。告舍利弗：佛滿一劫，
舉喻億千，分別解脫，設有愿發，上尊佛道，當以斯經，宣暢布散。