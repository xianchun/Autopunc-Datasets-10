在因名始，至果為終，因果雖殊，諦德無別。圓頓上乘，旨歸於此，所以荊溪立於心要。
夫三諦者，天然之性德也。
上句標指，下句發嘆。天然者，如天之然，亦名自然。
問：此與外道所計何別？
答：外道所執已為三藏所破，那忽謂同圓頓諦理？復次，應知若從破計，須蕩自然。破計雖爾，理必自然，是則自行乃遣執情澆，信心寡薄，如斯法門不能宗重，而更別求心要之術，良由近代習大乘者雜濫故也。