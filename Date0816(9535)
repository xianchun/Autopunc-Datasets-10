釋大涅盤、小涅盤義，舉有山、大山等喻釋聲聞習氣義辨二種神通，一與外道共，一與二乘共辨涅盤非音聲之音爾時，光明遍照高貴德王至云何涅盤？云何大涅盤。
僧亮曰：所以重問者，雖說斷漏，能得涅盤常樂我凈，不說我樂自在之用，涅盤之義未障故也。
寶亮曰：次下答德王第二問也。上聞不聞中，佛答六難竟，更設二問。佛答一問竟，今更舉第二問，以請釋也。
爾時，佛贊光明遍照至是名涅盤，非大涅盤。
僧亮曰：涅盤雖有多義，會是無苦之稱，得息苦者，皆得名焉。
寶亮曰：今借十譬，以辨大小之相異，正以無苦樂，故名涅盤也。若得少食，以除饑苦，亦名涅盤，但不得名大涅盤。如是十種譬，其義一例。小海亦名海，大海亦名海，若除少苦，名小涅盤；若除苦都盡，名大涅盤。其文中自廣彰云：二乘人八萬劫，乃至一萬劫，名小涅盤者，上來相。見因緣相者，空、有兩見也。
寶亮曰：此下明天眼通。此明天眼通不但見色，亦見眾生善惡心，乃至知第一義諦故，所以作知名說也。
若見眾生所有色相至昔所不知而今得知。
僧亮曰：知大小根者，乘色故知根也。一觸衣知心者，因身知根同，乘色知心，義屬天眼，故下知見兩名也。
復次，善男子！云何昔所不知至昔所不知而今得知。
僧亮曰：次明宿命通也。
復次，善男子！云何昔所不知至具足成就第二功德。
僧亮曰：須陀洹十六心者，三諦由滅見也。昔見滅未徹，三諦不明，既已見滅，遍四諦起念現前，其心甚遠，是果十六心也。
寶亮曰：下去次明他心通，知須陀洹初心，次第至十六心者，聲聞人欲知初心，捉法不能得；若利根者，要至第七心方知；若鈍根者，至第十六心方知；菩薩不爾，十六心一一次第差別盡知也。