夫學長生久視之道，在乎鍊炁養神，兼施並行。然鍊養之功，本乎一心，心能勤修，則學仙何患乎不得。真誥曰：仙者心學，奧哉斯旨也。僕夙慕修真，未逢上士，有果能明生死，達性命者，僕將跪履而問焉。比遊武夷西湖，與四明呂君邂逅，一見歡然，遂定交為煙蘿友，因俱載以歸，館于靜舍。呂君號洞陽子，蚤遇至人，刻意莊老之學，博極仙書，問靡不知。一日謂愚曰：世有所謂救苦經者，實大洞之密旨，上道之祕言也。以其隱奧玄微，難窮妙理，所以傳自往古，而詮註未彰，思欲殫所蘊，發揮其義。未幾書成，滔滔萬言，首明一點，指慶雲祥煙為泰和，辯生門死戶為玄牝，分二炁之清濁，判三昧之火符，以泥丸仙明真性之所歸，還上天炁為命寶之所集，總談上道之樞要，集然包括其中，不惟警未聞裨後學而已，抑亦使人洞明修鍊，默識天機，豈架空言衒虛文之比哉。噫，此經之妙道至言，晦久而未明，今日顯矣。夫天中之尊，演教法弘濟，所謂救苦者，非獨為幽魂苦爽而設，其所救者，普天之下生靈耳。蓋欲使人人體道，咸離迷途，湛壺天之朗徹，悟真性之無為，然後服天氣，盜虛无，結聖胎，通神明，使形與神妙，白日飛昇，是謂大丈夫越世表，出三界輪迴之難，始名真救苦耳。大矣哉，超死度生，無出是經，有遇斯解，留神不捨者，必見其得道矣。錦江葆真子周準謹序。
常以威神力，救拔諸眾生，
得離於迷途。眾生不知覺，如盲見日月。
我本太无中，拔領无邊際。
慶雲開生門，祥煙塞死戶。
救一切罪，度一切厄。渺渺超仙源，蕩蕩自然清。皆承大道力，以伏諸魔精。
千魔喪膽，流金則萬精滅形，故曰皆承大道力，以伏諸魔精。
空中何灼灼，名曰泥丸仙。
是名三寶君。
還將上天黑，以制九天魂。
救苦諸妙神，善見救苦時。天上混无分，
自己天上而不可分，故曰天上混无分。
天炁歸一身，皆成自然人。
自然有別體，本在空洞中，空洞迹非迹，徧體皆虛空。
第一委炁立，第二順炁生，第三成萬法，第四主光明。
法。道成則頂負圓象，身有光明，故曰第四主光明。又五經提綱云：救苦妙經本於青霄隱書，蓋鍊度之祕文也，經中綱領有四，其要在於主光明而已。一曰委炁立，蓋元始以一炁分判天地，運化陰陽，為萬物之本，周子所謂太極動而生陽，靜而生陰，陽變陰合，而生木火金水土者，此也。二曰順炁生，蓋天地既判，陰陽既立，則人受其沖和之氣以生，周子所謂二五之精妙合而凝，乾道成男，坤道成女，萬物化生者，此也。三曰成萬法，人道既立，叉有聖賢出於其間，陳綱紀，立制度，謂之正德利用厚生，而後人道不窮焉，子思子所謂修道之謂教，亦此意也。四曰主光明，光明者性體也，主云者奉之如君也，人能奉此光明，常為一身之主，動靜語默，皆聽命焉，自然靈臺之間，軒豁洞達，物莫能蔽，而道體全矣，中庸所謂尊德性，大學所謂在明德，莊子所謂真君，皆指此也。夫此光明，人人具有，不為堯存，不為桀亡，不為顏增，不為跖滅，操之則賢，捨之則愚，得之則昇天堂，失之則沉地獄，凡地獄中燒煮屠割苦毒萬狀，皆失此光明也。
天上三十六，地下三十六，太玄无邊際，妙哉大洞經。
歸命太上尊，能消一切罪。
東方王寶皇上天尊，南方玄真萬福天尊，西方太妙至極天尊，北方玄上玉晨天尊，東北方度仙上聖天尊，東南方好生度命天尊，西南方太靈虛皇天尊，西北方无量太華天尊，上方玉虛明皇天尊，下方真皇洞神天尊。道言：十方諸天尊，其數如沙塵。化形十方界，普濟度天人。
同聲救罪人。
罪人實可哀，我今說妙經。
念誦無休息，歸身不暫停。
天堂享大福，地獄無苦聲。
劍樹化為騫。
上登朱陵府，下入開光門。
徑上元始天。
於是飛天真人无鞅數眾，瞻仰尊顏，而作頌曰：
天尊說經教，引接於浮生。
悟真道自成。
無我亦無名。
揚教化也。
萬徧心垢清。
於是飛天神王及諸仙眾，說是頌畢，稽首天尊，奉辭而退。
