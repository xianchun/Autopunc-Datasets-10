尒時，具壽善現白佛言：世尊！若有問言：幻士能學般若波羅蜜多成辦一切智智不？幻士能學靜慮、精進、安忍、凈戒、布施波羅蜜多成辦一切智智不？我得此問，當云何答？世尊！若有問言：幻士能學四靜慮成辦一切智智不？幻士能學四無量、四無色定成辦一切智智不？我得此問，當云何答？世尊！若有問言：幻士能學四念住成辦一切智智不？幻士能學四正斷、四神足、五根、五力、七等覺支、八圣道支成辦一切智智不？我得此問，當云何答？
世尊！若有問言：幻士能學空解脫門成辦一切智智不？幻士能學無相、無愿解脫門成辦一切智智不？我得此問，當云何答？世尊！若有問言：幻士能學五眼成辦一切智智不？幻士能學六神通成辦一切智智不？我得此問，當云何答？世尊！若有問言：幻士能學佛十力成辦一切智智不？幻士能學四無所畏、四無礙解、大慈大悲大喜大舍、十八佛不共法、一切智、道相智、一切相智成辦一切智智不？我得此問，當云何答？
佛告善現：我還問汝，隨汝意答。善現！於意云何？色與幻有異不？受想行識與幻有異不？
善現答言：不也，世尊！何以故？色不異幻，幻不異色，色即是幻，幻即是色，受想行識亦復如是。
善現！於意云何？眼處與幻有異不？耳鼻舌身意處與幻有異不？
善現答言：不也，世尊！何以故？眼處不異幻，幻不異眼處，眼處即是幻，幻即是眼處，耳鼻舌身意處亦復如是。
善現！於意云何？色處與幻有異不？聲香味觸法處與幻有異不？
善現答言：不也，世尊！何以故？色處不異幻，幻不異色處，色處即是幻，幻即是色處，聲香味觸法處亦復如是。
善現！於意云何？眼界與幻有異不？色界、眼識界及眼觸、眼觸為緣所生諸受與幻有異不？
善現答言：不也，世尊！何以故？眼界不異幻，幻不異眼界，眼界即是幻，幻即是眼界，色界乃至眼觸為緣所生諸受亦復如是。
善現！於意云何？耳界與幻有異不？聲界、耳識界及耳觸、耳觸為緣所生諸受與幻有異不？
善現答言：不也，世尊！何以故？耳界不異幻，幻不異耳界，耳界即是幻，幻即是耳界，聲界乃至耳觸為緣所生諸受亦復如是。
善現！於意云何？鼻界與幻有異不？香界、鼻識界及鼻觸、鼻觸為緣所生諸受與幻有異不？
善現答言：不也，世尊！何以故？鼻界不異幻，幻不異鼻界，鼻界即是幻，幻即是鼻界，香界乃至鼻觸為緣所生諸受亦復如是。
善現！於意云何？舌界與幻有異不？味界、舌識界及舌觸、舌觸為緣所生諸受與幻有異不？
善現答言：不也，世尊！何以故？舌界不異幻，幻不異舌界，舌界即是幻，幻即是舌界，味界乃至舌觸為緣所生諸受亦復如是。
善現！於意云何？身界與幻有異不？觸界、身識界及身觸、身觸為緣所生諸受與幻有異不？
善現答言：不也，世尊！何以故？身界不異幻，幻不異身界，身界即是幻，幻即是身界，觸界乃至身觸為緣所生諸受亦復如是。
善現！於意云何？意界與幻有異不？法界、意識界及意觸、意觸為緣所生諸受與幻有異不？
善現答言：不也，世尊！何以故？意界不異幻，幻不異意界，意界即是幻，幻即是意界，法界乃至意觸為緣所生諸受亦復如是。
善現！於意云何？地界與幻有異不？水火風空識界與幻有異不？
善現答言：不也，世尊！何以故？地界不異幻，幻不異地界，地界即是幻，幻即是地界，水火風空識界亦復如是。
善現！於意云何？苦圣諦與幻有異不？集滅道圣諦與幻有異不？
善現答言：不也，世尊！何以故？苦圣諦不異幻，幻不異苦圣諦，苦圣諦即是幻，幻即是苦圣諦，集滅道圣諦亦復如是。
善現！於意云何？無明與幻有異不？行、識、名色、六處、觸、受、愛、取、有、生、老死愁嘆苦憂惱與幻有異不？
善現答言：不也，世尊！何以故？無明不異幻，幻不異無明，無明即是幻，幻即是無明，行乃至老死愁嘆苦憂惱亦復如是。
善現！於意云何？四靜慮與幻有異不？四無量、四無色定與幻有異不？
善現答言：不也，世尊！何以故？四靜慮不異幻，幻不異四靜慮，四靜慮即是幻，幻即是四靜慮，四無量、四無色定亦復如是。
善現！於意云何？四念住與幻有異不？四正斷、四神足、五根、五力、七等覺支、八圣道支與幻有異不？
善現答言：不也，世尊！何以故？四念住不異幻，幻不異四念住，四念住即是幻，幻即是四念住，四正斷乃至八圣道支亦復如是。
善現！於意云何？空解脫門與幻有異不？無相、無愿解脫門與幻有異不？
善現答言：不也，世尊！何以故？空解脫門不異幻，幻不異空解脫門，空解脫門即是幻，幻即是空解脫門，無相、無愿解脫門亦復如是。
善現！於意云何？布施波羅蜜多與幻有異不？凈戒、安忍、精進、靜慮、般若波羅蜜多與幻有異不？
善現答言：不也，世尊！何以故？布施波羅蜜多不異幻，幻不異布施波羅蜜多，布施波羅蜜多即是幻，幻即是布施波羅蜜多，凈戒、安忍、精進、靜慮、般若波羅蜜多亦復如是。
善現！於意云何？五眼與幻有異不？六神通與幻有異不？
善現答言：不也，世尊！何以故？五眼不異幻，幻不異五眼，五眼即是幻，幻即是五眼，六神通亦復如是。
善現！於意云何？佛十力與幻有異不？四無所畏、四無礙解、大慈大悲大喜大舍、十八佛不共法、一切智、道相智、一切相智與幻有異不？
善現答言：不也，世尊！何以故？佛十力不異幻，幻不異佛十力，佛十力即是幻，幻即是佛十力，四無所畏乃至一切相智亦復如是。
善現！於意云何？無上正等菩提與幻有異不？
善現答言：不也，世尊！何以故？無上正等菩提不異幻，幻不異無上正等菩提，無上正等菩提即是幻，幻即是無上正等菩提。
佛告善現：於意云何？幻有雜染有清凈不？
善現答言：不也，世尊！
善現！於意云何？幻有生有滅不？
善現答言：不也，世尊！
善現！於意云何？若法無雜染無清凈，無生無滅，是法能學般若波羅蜜多成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學靜慮、精進、安忍、凈戒、布施波羅蜜多成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學四靜慮成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學四無量、四無色定成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學四念住成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學四正斷、四神足、五根、五力、七等覺支、八圣道支成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學空解脫門成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學無相、無愿解脫門成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學五眼成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學六神通成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學佛十力成辦一切智智不？
善現答言：不也，世尊！
善現！於意云何？若法無雜染無清凈，無生無滅，是法能學四無所畏、四無礙解、大慈大悲大喜大舍、十八佛不共法、一切智、道相智、一切相智成辦一切智智不？
善現答言：不也，世尊！
善現！於意云何？異五薀等法想等想，假立言說，有菩薩摩訶薩不？
善現答言：不也，世尊！
善現！於意云何？唯於五薀等法想等想，假立言說，謂為菩薩摩訶薩耶？
善現答言：如是，世尊！
善現！於意云何？是唯於五薀等法想等想，假立言說者，有雜染有清凈，有生有滅不？
善現答言：不也，世尊！
善現！於意云何？若法無想無等想，無假立，無言說，無名無名假，無身無身業，無語無語業，無意無意業，無雜染無清凈，無生無滅，是法能學般若波羅蜜多乃至一切相智成辦一切智智不？
善現答言：不也，世尊！
佛告善現：若菩薩摩訶薩能以如是無所得為方便，學般若波羅蜜多乃至一切相智，當知是菩薩摩訶薩能成辦一切智智。
尒時，具壽善現白佛言：世尊！若菩薩摩訶薩欲證無上正等菩提，修學般若波羅蜜多時，當如幻士修學般若波羅蜜多，於一切事無所分別。何以故？當知幻士即五薀等，五薀等即幻士故。
佛告善現：於意云何？如幻五薀等能學般若波羅蜜多成辦一切智智不？
善現答言：不也，世尊！何以故？是如幻五薀等，以無性為自性，無性自性不可得故。
善現！於意云何？如夢、如響、如光影、如像、如空花、如陽焰、如尋香城、如變化五薀等，能學般若波羅蜜多成辦一切智智不？
善現答言：不也，世尊！何以故？是如夢五薀等乃至如變化五薀等，以無性為自性，無性自性不可得故。
善現！於意云何？是如幻等五薀等法各有異不？
善現答言：不也，世尊！何以故？是如幻等色受想行識即是如夢等色受想行識，是如幻等色受想行識即是如幻等六根等，是如幻等六根等即是如幻等色受想行識，皆由內空不可得故，乃至皆由無性自性空不可得故。
尒時，具壽善現復白佛言：世尊！新發趣大乘菩薩摩訶薩聞說如是甚深般若波羅蜜多，其心將無驚恐怖不？
佛告善現：新發趣大乘菩薩摩訶薩修行般若波羅蜜多時，若無方便善巧，不為善友之所攝受，聞說如是甚深般若波羅蜜多，其心有驚有恐有怖。
尒時，善現白言：世尊！何等菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖？
佛告善現：若菩薩摩訶薩修行般若波羅蜜多時，以應一切智智心，觀色常無常相不可得，觀受想行識常無常相不可得；以應一切智智心，觀色樂苦相不可得，觀受想行識樂苦相不可得；以應一切智智心，觀色我無我相不可得，觀受想行識我無我相不可得；以應一切智智心，觀色凈不凈相不可得，觀受想行識凈不凈相不可得；以應一切智智心，觀色空不空相不可得，觀受想行識空不空相不可得；以應一切智智心，觀色無相有相相不可得，觀受想行識無相有相相不可得；以應一切智智心，觀色無愿有愿相不可得，觀受想行識無愿有愿相不可得；以應一切智智心，觀色寂靜不寂靜相不可得，觀受想行識寂靜不寂靜相不可得；以應一切智智心，觀色遠離不遠離相不可得，觀受想行識遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀眼處常無常相不可得，觀耳鼻舌身意處常無常相不可得；以應一切智智心，觀眼處樂苦相不可得，觀耳鼻舌身意處樂苦相不可得；以應一切智智心，觀眼處我無我相不可得，觀耳鼻舌身意處我無我相不可得；以應一切智智心，觀眼處凈不凈相不可得，觀耳鼻舌身意處凈不凈相不可得；以應一切智智心，觀眼處空不空相不可得，觀耳鼻舌身意處空不空相不可得；以應一切智智心，觀眼處無相有相相不可得，觀耳鼻舌身意處無相有相相不可得；以應一切智智心，觀眼處無愿有愿相不可得，觀耳鼻舌身意處無愿有愿相不可得；以應一切智智心，觀眼處寂靜不寂靜相不可得，觀耳鼻舌身意處寂靜不寂靜相不可得；以應一切智智心，觀眼處遠離不遠離相不可得，觀耳鼻舌身意處遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀色處常無常相不可得，觀聲香味觸法處常無常相不可得；以應一切智智心，觀色處樂苦相不可得，觀聲香味觸法處樂苦相不可得；以應一切智智心，觀色處我無我相不可得，觀聲香味觸法處我無我相不可得；以應一切智智心，觀色處凈不凈相不可得，觀聲香味觸法處凈不凈相不可得；以應一切智智心，觀色處空不空相不可得，觀聲香味觸法處空不空相不可得；以應一切智智心，觀色處無相有相相不可得，觀聲香味觸法處無相有相相不可得；以應一切智智心，觀色處無愿有愿相不可得，觀聲香味觸法處無愿有愿相不可得；以應一切智智心，觀色處寂靜不寂靜相不可得，觀聲香味觸法處寂靜不寂靜相不可得；以應一切智智心，觀色處遠離不遠離相不可得，觀聲香味觸法處遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀眼界、色界、眼識界及眼觸、眼觸為緣所生諸受常無常相不可得；以應一切智智心，觀眼界、色界、眼識界及眼觸、眼觸為緣所生諸受樂苦相不可得；以應一切智智心，觀眼界、色界、眼識界及眼觸、眼觸為緣所生諸受我無我相不可得；以應一切智智心，觀眼界、色界、眼識界及眼觸、眼觸為緣所生諸受凈不凈相不可得；以應一切智智心，觀眼界、色界、眼識界及眼觸、眼觸為緣所生諸受空不空相不可得；以應一切智智心，觀眼界、色界、眼識界及眼觸、眼觸為緣所生諸受無相有相相不可得；以應一切智智心，觀眼界、色界、眼識界及眼觸、眼觸為緣所生諸受無愿有愿相不可得；以應一切智智心，觀眼界、色界、眼識界及眼觸、眼觸為緣所生諸受寂靜不寂靜相不可得；以應一切智智心，觀眼界、色界、眼識界及眼觸、眼觸為緣所生諸受遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀耳界、聲界、耳識界及耳觸、耳觸為緣所生諸受常無常相不可得；以應一切智智心，觀耳界、聲界、耳識界及耳觸、耳觸為緣所生諸受樂苦相不可得；以應一切智智心，觀耳界、聲界、耳識界及耳觸、耳觸為緣所生諸受我無我相不可得；以應一切智智心，觀耳界、聲界、耳識界及耳觸、耳觸為緣所生諸受凈不凈相不可得；以應一切智智心，觀耳界、聲界、耳識界及耳觸、耳觸為緣所生諸受空不空相不可得；以應一切智智心，觀耳界、聲界、耳識界及耳觸、耳觸為緣所生諸受無相有相相不可得；以應一切智智心，觀耳界、聲界、耳識界及耳觸、耳觸為緣所生諸受無愿有愿相不可得；以應一切智智心，觀耳界、聲界、耳識界及耳觸、耳觸為緣所生諸受寂靜不寂靜相不可得；以應一切智智心，觀耳界、聲界、耳識界及耳觸、耳觸為緣所生諸受遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀鼻界、香界、鼻識界及鼻觸、鼻觸為緣所生諸受常無常相不可得；以應一切智智心，觀鼻界、香界、鼻識界及鼻觸、鼻觸為緣所生諸受樂苦相不可得；以應一切智智心，觀鼻界、香界、鼻識界及鼻觸、鼻觸為緣所生諸受我無我相不可得；以應一切智智心，觀鼻界、香界、鼻識界及鼻觸、鼻觸為緣所生諸受凈不凈相不可得；以應一切智智心，觀鼻界、香界、鼻識界及鼻觸、鼻觸為緣所生諸受空不空相不可得；以應一切智智心，觀鼻界、香界、鼻識界及鼻觸、鼻觸為緣所生諸受無相有相相不可得；以應一切智智心，觀鼻界、香界、鼻識界及鼻觸、鼻觸為緣所生諸受無愿有愿相不可得；以應一切智智心，觀鼻界、香界、鼻識界及鼻觸、鼻觸為緣所生諸受寂靜不寂靜相不可得；以應一切智智心，觀鼻界、香界、鼻識界及鼻觸、鼻觸為緣所生諸受遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀舌界、味界、舌識界及舌觸、舌觸為緣所生諸受常無常相不可得；以應一切智智心，觀舌界、味界、舌識界及舌觸、舌觸為緣所生諸受樂苦相不可得；以應一切智智心，觀舌界、味界、舌識界及舌觸、舌觸為緣所生諸受我無我相不可得；以應一切智智心，觀舌界、味界、舌識界及舌觸、舌觸為緣所生諸受凈不凈相不可得；以應一切智智心，觀舌界、味界、舌識界及舌觸、舌觸為緣所生諸受空不空相不可得；以應一切智智心，觀舌界、味界、舌識界及舌觸、舌觸為緣所生諸受無相有相相不可得；以應一切智智心，觀舌界、味界、舌識界及舌觸、舌觸為緣所生諸受無愿有愿相不可得；以應一切智智心，觀舌界、味界、舌識界及舌觸、舌觸為緣所生諸受寂靜不寂靜相不可得；以應一切智智心，觀舌界、味界、舌識界及舌觸、舌觸為緣所生諸受遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀身界、觸界、身識界及身觸、身觸為緣所生諸受常無常相不可得；以應一切智智心，觀身界、觸界、身識界及身觸、身觸為緣所生諸受樂苦相不可得；以應一切智智心，觀身界、觸界、身識界及身觸、身觸為緣所生諸受我無我相不可得；以應一切智智心，觀身界、觸界、身識界及身觸、身觸為緣所生諸受凈不凈相不可得；以應一切智智心，觀身界、觸界、身識界及身觸、身觸為緣所生諸受空不空相不可得；以應一切智智心，觀身界、觸界、身識界及身觸、身觸為緣所生諸受無相有相相不可得；以應一切智智心，觀身界、觸界、身識界及身觸、身觸為緣所生諸受無愿有愿相不可得；以應一切智智心，觀身界、觸界、身識界及身觸、身觸為緣所生諸受寂靜不寂靜相不可得；以應一切智智心，觀身界、觸界、身識界及身觸、身觸為緣所生諸受遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀意界、法界、意識界及意觸、意觸為緣所生諸受常無常相不可得；以應一切智智心，觀意界、法界、意識界及意觸、意觸為緣所生諸受樂苦相不可得；以應一切智智心，觀意界、法界、意識界及意觸、意觸為緣所生諸受我無我相不可得；以應一切智智心，觀意界、法界、意識界及意觸、意觸為緣所生諸受凈不凈相不可得；以應一切智智心，觀意界、法界、意識界及意觸、意觸為緣所生諸受空不空相不可得；以應一切智智心，觀意界、法界、意識界及意觸、意觸為緣所生諸受無相有相相不可得；以應一切智智心，觀意界、法界、意識界及意觸、意觸為緣所生諸受無愿有愿相不可得；以應一切智智心，觀意界、法界、意識界及意觸、意觸為緣所生諸受寂靜不寂靜相不可得；以應一切智智心，觀意界、法界、意識界及意觸、意觸為緣所生諸受遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀地界常無常相不可得，觀水火風空識界常無常相不可得；以應一切智智心，觀地界樂苦相不可得，觀水火風空識界樂苦相不可得；以應一切智智心，觀地界我無我相不可得，觀水火風空識界我無我相不可得；以應一切智智心，觀地界凈不凈相不可得，觀水火風空識界凈不凈相不可得；以應一切智智心，觀地界空不空相不可得，觀水火風空識界空不空相不可得；以應一切智智心，觀地界無相有相相不可得，觀水火風空識界無相有相相不可得；以應一切智智心，觀地界無愿有愿相不可得，觀水火風空識界無愿有愿相不可得；以應一切智智心，觀地界寂靜不寂靜相不可得，觀水火風空識界寂靜不寂靜相不可得；以應一切智智心，觀地界遠離不遠離相不可得，觀水火風空識界遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀苦圣諦常無常相不可得，觀集滅道圣諦常無常相不可得；以應一切智智心，觀苦圣諦樂苦相不可得，觀集滅道圣諦樂苦相不可得；以應一切智智心，觀苦圣諦我無我相不可得，觀集滅道圣諦我無我相不可得；以應一切智智心，觀苦圣諦凈不凈相不可得，觀集滅道圣諦凈不凈相不可得；以應一切智智心，觀苦圣諦空不空相不可得，觀集滅道圣諦空不空相不可得；以應一切智智心，觀苦圣諦無相有相相不可得，觀集滅道圣諦無相有相相不可得；以應一切智智心，觀苦圣諦無愿有愿相不可得，觀集滅道圣諦無愿有愿相不可得；以應一切智智心，觀苦圣諦寂靜不寂靜相不可得，觀集滅道圣諦寂靜不寂靜相不可得；以應一切智智心，觀苦圣諦遠離不遠離相不可得，觀集滅道圣諦遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀無明常無常相不可得，觀行、識、名色、六處、觸、受、愛、取、有、生、老死愁嘆苦憂惱常無常相不可得；以應一切智智心，觀無明樂苦相不可得，觀行乃至老死愁嘆苦憂惱樂苦相不可得；以應一切智智心，觀無明我無我相不可得，觀行乃至老死愁嘆苦憂惱我無我相不可得；以應一切智智心，觀無明凈不凈相不可得，觀行乃至老死愁嘆苦憂惱凈不凈相不可得；以應一切智智心，觀無明空不空相不可得，觀行乃至老死愁嘆苦憂惱空不空相不可得；以應一切智智心，觀無明無相有相相不可得，觀行乃至老死愁嘆苦憂惱無相有相相不可得；以應一切智智心，觀無明無愿有愿相不可得，觀行乃至老死愁嘆苦憂惱無愿有愿相不可得；以應一切智智心，觀無明寂靜不寂靜相不可得，觀行乃至老死愁嘆苦憂惱寂靜不寂靜相不可得；以應一切智智心，觀無明遠離不遠離相不可得，觀行乃至老死愁嘆苦憂惱遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。
善現！若菩薩摩訶薩修行般若波羅蜜多時，以應一切智智心，觀四靜慮常無常相不可得，觀四無量、四無色定常無常相不可得；以應一切智智心，觀四靜慮樂苦相不可得，觀四無量、四無色定樂苦相不可得；以應一切智智心，觀四靜慮我無我相不可得，觀四無量、四無色定我無我相不可得；以應一切智智心，觀四靜慮凈不凈相不可得，觀四無量、四無色定凈不凈相不可得；以應一切智智心，觀四靜慮空不空相不可得，觀四無量、四無色定空不空相不可得；以應一切智智心，觀四靜慮無相有相相不可得，觀四無量、四無色定無相有相相不可得；以應一切智智心，觀四靜慮無愿有愿相不可得，觀四無量、四無色定無愿有愿相不可得；以應一切智智心，觀四靜慮寂靜不寂靜相不可得，觀四無量、四無色定寂靜不寂靜相不可得；以應一切智智心，觀四靜慮遠離不遠離相不可得，觀四無量、四無色定遠離不遠離相不可得。善現！如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。