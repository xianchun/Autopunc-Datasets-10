蘄州五祖法演禪師，綿之巴西人，族鄧氏。年三十五，始棄家，祝發受具。往成都習唯識、百法論，因聞菩薩入見道時，智與理冥，境與神會，不分能證所證。西天外道嘗難比丘曰：既不分能證所證，卻以何為證？無能對者，外道貶之，令不鳴鍾鼓，反披袈裟。三藏奘法師至彼，救此義曰：如人飲水，冷暖自知。乃通其難。
師曰：冷暖則可知矣，作麼生是自知底事？遂質本講曰：不知自知之理，如何講？莫疏其問，但誘曰：汝欲明此，當往南方，扣傳佛心宗者。即負笈出關。由京師渡淮浙，所見尊宿，無不以此語咨決所疑，終不破。
後謁浮山圓監禪師，監舉如來有密語，迦葉不覆藏令究之。及，一日謂曰：子來何晚，吾老矣！恐虛度子光陰，可往依白云。此老雖後生，吾未識面，但見渠頌臨濟三頓棒話，有過人處，必能了子大事。師潸然禮辭。
至白云，遂舉僧問南泉摩尼珠話請問，云叱之，師領悟，獻投機偈曰：
山前一片閑田地，叉手叮嚀問祖翁。
幾度賣來還自買，為憐松竹引清風。
云特印可，令掌磨事。未幾，云至，語師曰：儞知一件事麼？
云：不知。
曰：近日有數禪客自廬山來，皆有悟入處。教伊說亦說得有來由，舉因緣問伊亦明得，教伊下語亦下得，只是未在。
師聞，愕眙曰：既悟了，說亦說得，明亦明得，如何卻未在？狐疑七日，忽偃息，洞然昭徹，曰：元來恁麼地。其胸中珍惜，到此盡去。走見白云，云為手舞足蹈，師亦一笑而已。
云一日示眾曰：古人道：如鏡鑄像，像成後，鏡在甚麼處？眾下語不契，舉以問師。
師近前問訊，曰：也不較多。
云笑曰：須是道者始得。乃命分座，開示方來。
初住四面，遷白云，晚居東山。上堂曰：古人道：我若向你道，即禿卻我舌；若不向你道，即啞卻我口。且道還有為人處也無？四面有時擬為你吞卻，只被當門齒礙；擬為你吐卻，又為咽喉小。且道還有為人處也無？乃曰：四面自來柳下惠。
上堂：結夏無可供養大眾，作一家醼，管顧諸人。遂擡手曰：羅邏招，羅邏搖，羅邏送，莫怪空疏，伏惟珍重！
上堂：白云不會說禪，三門開向兩邊，有人動著關棙，兩片東扇西扇。
上堂：一向恁麼去，路絕人稀；一向恁麼來，辜負先圣。去此二途，祖佛不能近。設使與白云同生同死，亦未稱乎。出門便錯，恁麼則不去也，種粟卻生豆。摘楊華，摘楊華，不覺日又夜，爭教人少年？
上堂：悟了同未悟，歸家尋舊路。一字是一字，一句是一句。自小不脫空，兩歲學移步。湛水生蓮華，一年生一度。
上堂，舉：陸亘大夫問南泉和尚：弟子家中有一片石，也曾坐，也曾臥，擬鐫作佛，得麼？曰：得。云：莫不得麼？曰：不得。
師召大眾曰：夫為善知識，須明決擇，為甚麼他人道得也道得，他人道不得也道不得？還知南泉落處麼？白云不惜眉毛與你注破，得又是誰道來？不得又是誰道來？你若更不會，老僧為你作個樣子。乃舉手曰：將三界二十八天作個佛頂，金輪水際作個佛腳，四大洲作個佛身。雖然作此佛兒子了，你諸人卻在那安身立命？大眾還會也未？老僧作第二個樣子去也。將東弗于逮作一個佛，南贍部洲作一個佛，西瞿耶尼作一個佛，北郁單越作一個佛，草木叢林是佛，蠢動含靈是佛。既恁麼，又喚甚麼作眾生？還會也未？不如束蠢動含靈。所以道：是法住法位，世間相常住。既恁麼，你又喚甚麼作佛？還會麼？忽有個漢出來道：白云休寐語。大眾記取這一轉語。
僧問：承師有言：山前一片閑田地。只如威音王已前，未審甚麼人為主？
曰：問取寫契書人。
云：和尚為甚倩人來答？
曰：只為你教別人問。
云：與和尚平出去也。
曰：大遠在。
問：如何是佛？
曰：口是禍門。
又曰：肥從口入。
問：一代時教是個切腳，未審切那個字？
曰：鉢羅娘。
云：學人只問一字，為甚麼卻答許多？
曰：七字八字。
問：如何是臨濟下事？
曰：五逆聞雷。
云：如何是云門下事？
曰：紅旗閃爍。
云：如何是曹洞下事？
曰：馳書不到家。
云：如何是溈仰下事？
曰：斷碑橫古路。僧禮拜。
師曰：何不問法眼下事？
僧云：留與和尚。
師曰：巡人犯夜。
問：如何是和尚家風？
曰：鐵旗鐵鼓。
云：只有這個，為復別有？
曰：采石渡頭看。
云：忽遇客來，將何只待？
曰：龍肝鳳髓，且待別時。
云：客是主人相師。
曰：謝供養。
問：如何是先照後用？
曰：王言如絲。
云：如何是先用後照？
曰：其出如綸。
云：如何是照用同時？
曰：舉起軒轅監，蚩尤頓失威。
云：如何是照用不同時？
曰：金將火試。
問：佛未出世時如何？
曰：大憨不如小憨。
云：出世後如何？
曰：小憨不如大憨。
問：牛頭未見四祖時如何？
曰：頭上戴累垂。
云：見後如何？
曰：青布遮前。
云：未見時為甚麼百鳥銜華獻？
曰：富與貴是人之所欲。
云：見後為甚麼不銜華獻？
曰：貧與賤是人之所惡。
問：如何是佛？
曰：露胸跣足。
云：如何是法？
曰：大赦不放。
云：如何是僧？
曰：釣魚船上謝三郎。
問：四面無門山岳秀，個中時節若為分？
曰：東君知子細，徧地發萌芽。
云：春去秋來事宛然也。
曰：才方搓彈子，便要捏金剛。
一日，顧問門人曰：諸子已後如何荷負吾宗？
佛監曰：彩鳳舞丹霄。
佛眼曰：鐵虵橫古路。
佛果舉足曰：看腳趯。
師曰：滅吾宗者，克勤也。
崇寧三年六月二十五日，上堂辭眾曰：趙州和尚有末後句，你作麼生會？試出來道看。若會得去，不妨自在快活。如或未然，這好事作麼說？良久，曰：說即說了也，只是諸人不知。要會麼？富嫌千口少，貧恨一身多。珍重！
時山門有土木之役，躬往督之，且曰：汝等勉力，吾不復來矣。歸丈室，凈發澡身，迄旦，吉祥而化。是夕，山摧石隕，四十里內巖谷震吼。闍維，設利如雨，塔于東山之南。壽八十余。
東京智海普融道平禪師，仙都人，族許氏。嘗師事泉萬卷，會荊公請泉居蔣山，師與之偕往，命掌牋記。辭謁真如於大溈，聞舉洗鉢盂話，倏然啟悟，述偈曰：
七顛八倒，業識忙忙。
螺江回首處，笑殺謝三郎。
趙璧與燕金，寶環并玉佩，
拈起兔角鎚，一時俱擊碎。
如詰之無爽，於是聲名四馳，後六生道場，四被詔旨。
上堂曰：山僧不會佛法，為人總沒來由，或時半開半合，或時全放全收。還如萬人叢，冷地掉個石頭，忽然打著一個，方知觸處周流。
上堂：趙州有四門，門門通大道；玉泉有四路，路路透長安。門門通大道，畢竟誰親到？路路透長安，分明進步看。拍膝一下，曰：歲晚未歸客，西鳳門外寒。
上堂，舉：盤山示眾曰：似地擎山，不知山之孤峻；如石含玉，不知玉之無瑕。古人恁麼說話，大似抱賊嚴山上云，舒卷任朝昏，忽爾落平地，客來難討門。
上堂，舉：趙州問僧：近離甚麼處？云：雪峰。曰：雪峰近日有何言句？云：和尚嘗示眾道：盡大地是沙門一只眼，汝等諸人向甚麼處屙？曰：汝回去麼？云：便行。曰：我寄汝一鍬子去。
師曰：如今諸方商量：趙州寄鍬子與雪峰，便是剗卻那屙底。我當時若問這僧：汝回去麼？云：便行。只向他道：我寄你一副鉢盂去。你又如何商量？
潭州東明遷禪師，久侍真如，晚居溈山。真如庵忠道者高其風，每叩之。一日，閱首楞嚴次，忠問：如我按指，海印發光。佛意如何？
曰：釋迦老子好與二十棒。
云：為甚麼如此？
曰：用按指作麼？
云：汝暫舉心，塵勞先起又作麼生？
曰：亦是海印發光。
衢州光孝慈覺普印禪師，泉之晉江許氏子。室中問僧：父母未生已前在甚麼處行履？僧擬對，即打出。
或曰：達磨在你腳下。僧擬著，亦打出。
或曰：道！道！僧擬開口，復打出。
潭州云峰祖燈志璿禪師，南粵人，族陳氏。母因雷震而生。五歲授書，至未知生，焉知死，怳如夢覺。歸以出家告父母，未冠為僧。謁大通於雙林，一夕，登大士殿作禮，既而經行，於善惡不思中，尋即開悟。
住云峰日，上堂曰：休去、歇去、一切萬年去、寒灰枯木去、古廟香爐去、一條白練去。大眾！古人見處如日暉空，不著二邊，豈墮陰界？堪嗟後代兒孫多作一色邊會。山僧即不然，不休去、不歇去、業識忙忙去、七顛八倒去、十字街頭鬧浩浩地聲色坐臥去、三家村盈衢寒路荊棘游戲去、刀山劍樹劈腹剜心，鑊湯爐炭皮穿骨爛去。如斯舉唱，大似三歲孩兒輥繡球。
上堂：一切聲是佛聲，涂毒鼓透入耳朵；一切色是佛色，鐵蒺蔾穿過眼睛中。好事不如無。便下座。
上堂：孟冬薄寒，且道寒作何色？
上堂：盡乾坤大地是個熱鐵團，汝等諸人向甚麼處下口？良久，曰：吞不進，吐不出。
上堂：瘦竹長松滴翠香，流風疏月度炎涼。不知誰住原西寺，每日鍾聲送夕陽。
上堂：聲色頭上睡眠，虎狼群安禪，荊棘林內飜身，雪刃叢中游戲。竹影掃堦塵不動，月穿潭底水無痕。
上堂，良久，曰：吾道一以貫之，話作兩橛。
上堂：不是風動，不是幡動，衲僧失卻鼻孔；是風動，是幡動，分明是個漆桶。兩段不同，眼暗耳聾。澗水如藍碧，山華似火紅。
上堂，僧問：如何是西來意？
曰：筑著額頭磕著鼻。
云：意旨如何？
曰：驢馱馬載。
云：向上還有事也無？
曰：朝到西天，暮歸唐土。
云：謝和尚答話。
曰：大乘砑郎當。僧退。
師乃曰：僧問西來意，筑著額頭磕著鼻，意旨又如何？驢馱并馬載，朝到西天暮歸唐，大乘恰似砑郎當。何故？沒量大人被語脉轉卻。遂拊掌大笑，下座。
僧問：丹霞燒木佛，院主為甚麼眉須墮落？
曰：一人傳虛，萬人傳實。
云：恁麼則不落也。
曰：兩重公案。
云：學人未曉，特伸請益。
曰：筠袁虔吉，頭上插筆。
問：德山入門便棒，意旨如何？
曰：束杖理民。
云：臨濟入門便喝，又作麼生？
曰：不言而化。
云：未審和尚如何為人？
曰：一刀兩段。
問：無縫鐵門，請師一啟。
曰：進前三步。
云：向上無關，請師一閉。
曰：退後一尋。
云：不開不閉又作麼生？
曰：吽！吽！便打。
問：雪峰輥球，意旨如何？
曰：千鈞之弩。
云：禾山打鼓，又作麼生？
曰：老不歇心。
臨安府凈慈寶印楚明禪師，百粵人，族張氏。祝發後，謁大通，通夢日月并出，曉則師至，稱楚明上座。通陰奇之，令參堂，久而契悟。出住凈慈，大播祖道，左丞蒲公宗孟奏以師名。
上堂曰：若論此事，如散鋪寶貝，亂堆金玉。昧己者，自甘窮困；有眼底，信手拈來。所以道：閻浮有大寶，見少得還稀。若人將獻我，成佛一餉時。乃拈拄杖曰：如今一時呈似，普請大眾高著眼。擲拄杖，下座。
上堂：祖師道：吾本來茲土，傳法救迷情。一華開五葉，結果自然成。凈慈當時若見恁麼道，用黑漆拄杖子一棒打殺，埋向無陰陽地上，令他出氣不得。何故？叵耐他瞞我唐土人。眾中莫有為祖師出氣底麼？出來和你一時埋卻。
東京慧林常悟禪師。僧問：若不傳法度眾生，舉世無由報恩者，未審傳個甚麼法？
曰：開宗明義章第一。
問：達磨未來時如何？
曰：省得草鞋錢。
云：來後如何？
曰：重疊關山路。
真州長蘆祖照道和禪師，興化仙游人，族潘氏。少警敏博學，從伯父往京師，累舉不第，遂師天清釋迦院德璋，以資慈圣光獻皇后，恩例得度登具。謁凈因臻、圓通秀，秀謝世，適大通繼居，師就參之。一日，以硫黃續火，釋然契悟，籌室一鎮，四眾云趨。
上堂曰：一二三四五六，碧眼胡僧數不足，泥牛入海過新羅，木馬迎風到天竺。天竺茫茫何處尋？補陀巖上問觀音，普賢拍手呵呵笑，歸去去兮秋水深。
上堂：觀身實相，觀佛亦然。這見得，黃面瞿曇隱身無地；其或渺漫不分，照顧眉毛鼻孔。
上堂，良久，曰：還會麼？大施門開，便請單刀直入。寶所在近，莫教空手而回。三十年後自看，記敗上不成，山僧到行此令，以拄杖一時趁退。
上堂：眼睫橫亘十方，眉毛上透青天，下徹黃泉，且道鼻孔在甚麼處？良久，曰：劄。
上堂：妙高山頂，云海茫茫；少室巖前，雪霜凜凜。齊腰獨立，徒自苦疲；七日不逢，一埸。別峰相見，落在半途；只履西歸，遠之遠矣。卓柱杖，下座。
上堂：大道只在目前，要且目前難睹。欲識大道真體，今朝三月十五。不勞久立。
建炎改元，上堂：天地之大德曰生，圣人之大寶曰位。今上皇帝踐登寶位，萬國歸仁，艸木禽魚咸被其德，此猶是圣主應世邊事。王宮降誕已前一句，天下人摸索不著。
上堂：一切法無差，云門胡餅趙州茶，黃鶴樓中吹玉笛，江城五月落梅華。慚愧太原孚上座，五更聞鼓角，天曉弄琵琶。喝一喝，下座。
上堂：南詢諸友，踏破艸鞋；絕學無為，坐消日月。凡情易脫，圣解難忘，但有纖毫，皆成滲漏。可中為道，似地擎山；應物現形，如驢覷并如何，洞庭山在太湖上。
後拈香嗣之。
吉州禾山用安禪師。僧問：蓮華未出水時如何？
曰：魚挨鼈倚。
云：出水後如何？
曰：水仙頭山戴，好手絕躋攀。
云：出與未出時如何？
曰：應是乾坤惜，不教容易看。
平江府妙湛尼慈監大師文照，溫陵人，族董氏。十七得度，徧迹祖闈，獲證甘露。郡守陳公師錫聞其名，命居妙湛。後五遷道場，皆革律為禪。吳中尼剎禪林寔始於照也。太宰鄭公居仁奏賜號并紫方袍。
上堂曰：靈源不動，妙體何依？歷歷孤明，是誰光彩？若道真如實際，大似好肉剜瘡。更作祖意商量，正是迷頭認影。老胡四十九年說夢即且止，僧堂憍陳如上座為你諸人舉覺底，還記得麼？良久，曰：惜取眉毛好。
臺州萬年處幽禪師，上堂曰：先圣行不到處，凡流恰到；凡流既到，先圣莫知。到與不到，知與不知，總置之一壁，只如僧問乾峰：十方薄伽梵，一路涅盤門。未審路頌，要投溟渤。發則穿楊破的，得則修鯨巨鼈。只箭既入重城，長竿豈釣淺水？而今莫有吞鉤嚙鏃底麼？若無，山僧卷起絲*輪，拗折弓箭去也。擲拄杖，下座。
臺州天臺如庵主，久依法真，因看云門東山水上行語，發明己見。歸隱故山，侶猿鹿。五馬聞其風，遣使逼令住持，如作偈曰：
三十年來住此山，郡符何事到林間？
休將瑣瑣塵寰事，換我一生閑又閑。
遂焚其廬，竟不知所止。
平江府西竺尼法海寶文，呂嘉之姑也。首參法云秀禪師，後領旨於法真言下。諸名儒屢挽應世，堅不從。殂日，說偈曰：
霜天云結霧，山月冷涵輝。
夜接故鄉信，曉行人不知。
屆明坐脫。