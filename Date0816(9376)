舉宿世因緣，開三顯一，化下根人中，凡有三品，即分為二：一品，正明宿世結緣，化下根人，此品與為下根人授記。若準上來，先有佛說，次有領解，次有述成，次有授記，何故唯有授記，不有領解及述成者？下根之人解既在後，雖有內懷，不敢發口領解。是以如來明達此心，不待領解，即為賜記。所以因得授記，仍申己領解。所以雖有領解，不別立品，既有授記，即述成自去，故亦略也。何則？若無可述，那得賜記？然此品中，富樓那受記，又千二百人授記，亦五百人受記，亦摠為諸聲聞授記，何故止言者？五百人得受記名號，眷屬多少悉皆是同，又能領解，余者不爾，所以止言也。
就此品中自有二：第一、富樓那家授記；第二、從爾時，千二百以下，明諸聲聞家授記。就第一、富樓那家授記中亦有二：第一、經家敘富樓那聞未聞，內心歡喜；第二、從佛告諸比丘以下，正明賜記。
從佛聞是智惠方便隨宜說法者，謂上及火宅之說。又聞授諸大弟子阿耨多羅三藐三菩提記者，摠明上、中二根人得記也。復聞宿世因緣之事，復聞諸佛有大自在神通之力者，即謂中事也。深心本愿者，言十六王子時一切智愿也。
就第二、正明賜記中亦有長行、偈。長行中亦有二：第一、先明富樓那本是大行菩薩，但欲化物，十方世界內秘菩薩，外行聲聞，助作佛事。以此為例，上、中二根皆然，而但此明者，欲以舉下況上也。
第二、從諸比丘以下，正賜記。就中亦有二：第一、記行因；第二、從無量阿僧只劫以下記果。皆可見。偈中凡有廿一行半偈，分為二：初七行偈，頌第一、富樓那本；從今此富樓那以下十四行半偈，頌第二、正賜記。就中有二：初七行半偈，頌上賜因；從其後得成佛以下七行偈，頌記果。亦可見。
從爾時，千二百羅漢以下，第二、諸聲聞授記。就中自有二：第一、正賜聲聞；第二、從爾時，五百羅漢於佛前以下，明得記下根人領解。
就第一、正賜記中亦有長行、偈。長行中亦有二：第一、先賜千二百人；從其五百羅漢以下，賜五百人。就第一、千二百人得記中亦有二：第一、經家敘求記內心所請；第二、從佛知此心以下，正賜。偈中凡十一行偈，亦分為三：第一、初六行偈，頌千二百人得記；從其五百比丘以下三行半偈，頌五百人得記；從迦葉汝已知以下一行半偈，以義頌摠諸聲聞得記。
從爾時，五百羅漢以下，第二、明得記人領解，亦有長行、偈。就長行中有二：第一、舉法說略領解；第二、舉譬廣領解。第一、法說，可見。但就第二、譬說，即有開合。
開譬中有五譬：第一、名為系珠譬，即領上化城中第一、導師譬；第二、其人醉臥，不自覺知二句，名為不自覺知譬，領上化城中第二、懈退譬；第三、從起已游行以下，名為行他國譬，領上化城中第三、設化城譬；第四、從於後親友以下，名為親友相值譬，領上化城中第四、知止息譬；第五、從而作是言以下，名為示寶珠譬，領上化城中第五、將至寶所譬。
譬如有人者，即下根人自譬己身。至親友家者，親友譬十六王子，家譬三界，言圣人以化處為家。醉酒而臥者，譬以五濁八苦為惛。是時，親友官事當行者，譬化緣既盡，就化他方。以無價寶珠系於衣，與之而去者，大乘譬無價寶珠，言十六王子為說大乘，而後就化他方。衣譬大乘信，而不能亡壞體信，故言系於衣。
問曰：若言至親友家而醉者，是則親友與酒令醉，內合亦然，則是十六王子與眾生五濁八苦令惛。
釋曰：圣人云何作煩惱緣？但此文少倒，應言有人醉酒，至親友家而臥。
問曰：眾生與十六王子皆以三界為家，即此眾生從何而來，故云來至耶？
答曰：王子與眾生雖共一家，王子既為化主，自當家主故，則眾生義自成來，故云來至親友家也。若以流來義，亦可得。
又問：既云眾生以五濁八苦為障其大機故，不得以大乘為化，則義如以酒為亂其正志，故不為系珠。而若如此文，當其醉時而系，若爾，當以五濁八苦為惛時，為說大乘故耶？
釋曰：五濁八苦，若非登圣，那得絕無？但或有動不動義，如醉酒或甚或可，當系珠時，雖醉猶可，故得為系。內合亦然，眾生五濁不動時為說也。
一云：亦可當系珠時，無正是珠之信，但有系物之信，因此為系也。內合亦然，于時無正大信，但有樂欲之信，因此為說也。好則好矣，但違上來所說發大機故，為說大乘之旨。
一云：亦可當其醉時，都無一信，而猶為系者，為後有利故也。為後可利，即是大乘機發。
即問：若爾，今日亦應無信，然則展轉無窮，何時成信？
釋曰：何無成信？或因一說而信，或二三說而成，或須無數而成。眾生神根各異，解悟不同，所以圣人隨機為說亦無窮也。此家以未來善感教者也。
是人醉臥，都不覺知者，第二、不自知譬，領上第二、懈退譬。言無大機故，不得以大乘為化。當系珠時，雖醉猶可，但醉臥久故，忘而不知也。內合五濁八苦起動久故，忘其大信也。
從起已游行以下，第三、游他國譬，領上化城中第三、設化城。言以三乘得化。就中有二：第一、名親友見醉起行譬，如來見眾生發小乘機，領上化城云導師知眾所樂；第二、從若少以下，名得少為足譬，三乘人受三乘為足，領上化城云眾人受化城。
起已游行者，言酒雖未醒，理非永臥，故起行也。內合眾生雖無大機，理非永迷，故亦發三乘機也。到、從佛說是以下，品中時眾得益，皆可見。
此中明以陀羅尼神咒誓救弘通者故，仍為品目也。此品與明化他流通中第五、明諸大菩薩等誓救弘通人。就中即有二：第一、此品正明以咒守救；第二、，如來證述不虛。
就此品中，自有四：第一、藥王將發誓護，先問如來弘通得福之相；第二、從佛告藥王以下，如來以格量反問藥王，即明福德甚多；第三、從爾時，藥王菩薩以下，正明發誓守救；第四、從說是以下，明時眾得益。
第一、第二可見。但就第三、正明發誓守救中，有五種人誓救，則尋文可見。前四人中即無余意，但就第五、羅剎女中自有二：第一、羅剎女誓救；第二、從佛告諸羅剎女以下，如來述答。品中第四、得益，亦可見。
此中明妙莊嚴王本事故，仍為品目也。此是發誓守護中第二、如來證述不虛。就中有三：第一、正明本事；第二、從佛告大眾以下，會通古今；第三、從佛說此以下，明時眾得益。
第一、正明本事，即隨文自見，但證述有三意：
一者、唯是父子之間必須善教相護，乃入佛道者，即今世弘通此經之人必賴諸菩薩守護，乃得勢利。不論明矣。
二者、凈藏、凈眼二子亦能信受法華經功德故，今得藥王、藥上者，則今諸菩薩發誓守護弘通此經人。諾哉有意耳！
三者、于時邪見妙莊嚴隨其子教，信受法華經故，亦得今花德身；于時凈德夫人與其二子同心善教其王故，亦得今光焰莊嚴身者，則今世眾生可不勸受弘通此經人所說哉？
此品明普賢菩薩勸發自行流通故，仍為品目也。大段第三、流通說中，初開為二：第一、明他分流通；第二、明自分流通。今他分流通已竟，此是第二、明自行流通，此自分流通來意，即如上釋，言若能自行具足，即化他自然。
就中開為五重：第一、明普賢菩薩將欲勸自行流通，從東國來請佛，欲聞說法華經，又問何為能得此經；第二、從佛告普賢菩薩以下，如來舉四法而答；第三、從爾時，普賢菩薩以下，普賢正勸自行流通；第四、從爾時，釋迦牟尼佛以下，如來述答；第五、從說是時以下，明時眾得益。
前二重可見，但就第三、正勸自分流通中有三：第一、明若能自受持讀誦者，我當以種種守護；第二、從世尊！若有菩薩以下，請念知恩；第三、從是故以下，結勸。
就第四、如來述答中亦有三：第一、直述其以種種神力守護；第二、從普賢者以下，別述其請念知恩；第三、從是故以下，述其第三、結勸。從說是普賢以下，品中第五、明時眾得益。