序曰：念佛三昧者何？思專想寂之謂。思專則志一不撓，想寂則氣虛神朗。氣虛則智恬其照，神朗則無幽不徹。斯二乃是自然之玄符，會一而致用也。是故靖恭閑宇，而感物通靈，御心唯正，動而入微。此假修以凝神，積習以移性，猶或若茲，況夫尸居坐忘，冥懷至極，智落宇宙而闇蹈大方者哉？請言其始，菩薩初登道位，甫窺玄門，體寂無為而無弗為。及其神變也，則令修短葺常度，巨細互相違，三光回景以移照，天地卷而入懷矣。
又諸三昧，其名甚眾，功高易進，念佛為先。窮玄極寂，尊號如來，神體合變，應不以方，故令興賢。
仲思綜博，二林領袖，大化現前，不忘正受。
淵明高蹈，性與道俱，世出世士，莫得親疏。
康樂遒上，豪氣不除，慧業則有，非寂滅徒。
陸公玄虛，寄傲簡寂，江湖相忘，一笑莫逆。
吾聞西方有無上正遍知，壽命無量阿僧只，光明遍照沙界兮無邊際，慈悲普覆群生兮無盡期。聞名稱念者，皆不退轉，歸命發愿者，眾苦皆脫離。黃金為地或琉璃，晝夜六時天華飛，樓閣幢旛千萬兮遍空界，寶林珠網音樂兮微風吹，莊嚴美妙不思議，土無日月常光輝。是故系念者，神魂西馳父母之邦兮常思歸。性無苦域兮，今順性而舍其；性有樂邦兮，今順性而取之。去！去！過十萬億佛土，不是遠路跂，內憑愿力，外仗佛威，一剎那間，便到七寶蓮華池。
樝庵老生平學佛守戒律，一節如冰霜，事文翰高，談如珪璧，講練有余力而系念無暇時。其凈業既成，一夕見在金池上執樂者數人，似欲舉音以迓其來，不數日而終。先乃成一篇，是知決定為西方游矣，聞者莫不嘆慕其不可及也。
嗚呼！唯心本性，人人皆具焉，何羨魚多而不結網而有獲耶？子云所謂蜾蠃之祝曰類我類我，久則肖之矣。安有不修而能證者哉？此自餞之意，固足以為來者勸也。門人元佑持其文示予，因跋其尾云。隱庵左知微謹題。