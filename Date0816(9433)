作供、梵叹如常，依慈氏礼声志心归命礼：法身非相，应化非真，福智无比，无为福胜，一相无相，化无所化，无断无灭，法界通化，庄严净土，如理实见，离色离相。一切佛宝。
志心归命礼：善现启请，尊重正教，无法可得，依法出生，一合相理，法会因由，大乘正宗，无得无说，持经功德，如法受持，非说所说。一切法宝。
志心归命礼：妙行无住，正信希有，离相寂灭，能净业障，一体同观，威仪寂静，究竟无我，知见不生，净心行善，不受不贪。无诤三昧，一切僧宝。
志心普奉为：三十二分满，一十八住圆，二十七疑遣，德海难思议。四恩并七趣，法界诸群生，罪障皆消灭，速圆般若海。
志心普忏愿：先身有报障，今日受持经。暂被人轻贱，转重复还轻。唯愿八金刚，清净四菩萨。我今与众生，速圆般若海。
唱处世界处世界，如虚空。如莲花，不着水。心清净，超于彼。稽首礼，无上尊。
吟回向偈我以普贤殊胜行，无边胜福皆回向。普愿沉溺诸众生，速往无量光佛所。
志心普命：十身无碍佛，法报化三身。愿共诸众生，皆共成佛道。
志心普命：十藏甚深法，戒定慧三乘。愿共诸众生，皆共成佛道。
志心普命：十地圣贤僧，上中下三根。愿共诸众生，皆共成佛道。礼忏归依竟，所集诸圣因。施一切群生，皆共成佛道。
录文完。