舍利子！布施波羅蜜多是已生法，我不欲令生。何以故？以自性空故。凈戒、安忍、精進、靜慮、般若波羅蜜多是已生法，我不欲令生。何以故？以自性空故。舍利子！四靜慮是已生法，我不欲令生。何以故？以自性空故。四無量、四無色定是已生法，我不欲令生。何以故？以自性空故。舍利子！八解脫是已生法，我不欲令生。何以故？以自性空故。八勝處、九次第定、十遍處是已生法，我不欲令生。何以故？以自性空故。
舍利子！四念住是已生法，我不欲令生。何以故？以自性空故。四正斷、四神足、五根、五力、七等覺支、八圣道支是已生法，我不欲令生。何以故？以自性空故。舍利子！空解脫門是已生法，我不欲令生。何以故？以自性空故。無相、無愿解脫門是已生法，我不欲令生。何以故？以自性空故。舍利子！五眼是已生法，我不欲令生。何以故？以自性空故。六神通是已生法，我不欲令生。何以故？以自性空故。
舍利子！佛十力是已生法，我不欲令生。何以故？以自性空故。四無所畏、四無礙解、大慈大悲大喜大舍、十八佛不共法是已生法，我不欲令生。何以故？以自性空故。舍利子！一切智是已生法，我不欲令生。何以故？以自性空故。道相智、一切相智是已生法，我不欲令生。何以故？以自性空故。舍利子！無忘失法是已生法，我不欲令生。何以故？以自性空故。住舍性是已生法，我不欲令生。何以故？以自性空故。
舍利子！一切陀羅尼門是已生法，我不欲令生。何以故？以自性空故。一切三摩地門是已生法，我不欲令生。何以故？以自性空故。舍利子！異生是已生法，我不欲令生。何以故？以自性空故。異生法是已生法，我不欲令生。何以故？以自性空故。舍利子！預流是已生法，我不欲令生。何以故？以自性空故。預流法是已生法，我不欲令生。何以故？以自性空故。
舍利子！一來是已生法，我不欲令生。何以故？以自性空故。一來法是已生法，我不欲令生。何以故？以自性空故。舍利子！不還是已生法，我不欲令生。何以故？以自性空故。不還法是已生法，我不欲令生。何以故？以自性空故。舍利子！阿羅漢是已生法，我不欲令生。何以故？以自性空故。阿羅漢法是已生法，我不欲令生。何以故？以自性空故。
舍利子！獨覺是已生法，我不欲令生。何以故？以自性空故。獨覺法是已生法，我不欲令生。何以故？以自性空故。舍利子！菩薩是已生法，我不欲令生。何以故？以自性空故。菩薩法是已生法，我不欲令生。何以故？以自性空故。舍利子！如來是已生法，我不欲令生。何以故？以自性空故。如來法是已生法，我不欲令生。何以故？以自性空故。
時舍利子問善現言：仁今為欲令生生，為欲令不生生耶？
善現答言：我不欲令生生，亦不欲令不生生。何以故？舍利子！生與不生，如是二法俱非相應非不相應，非有色非無色，非有見非無見，非有對非無對，咸同一相，所謂無相。舍利子！由此緣故，我不欲令生生，亦不欲令不生生。
時舍利子問善現言：仁者於所說無生法，樂辯說無生相耶？
善現答言：我於所說無生法亦不樂辯說無生相。所以者何？若無生法、若無生相、若樂辯說，如是一切皆非相應非不相應，非有色非無色，非有見非無見，非有對非無對，咸同一相，所謂無相。
舍利子言：於不生法起不生言，此不生言亦不生不？
善現答言：如是！如是！所以者何？舍利子！色不生，受想行識亦不生。何以故？皆本性空故。舍利子！眼處不生，耳鼻舌身意處亦不生。何以故？皆本性空故。舍利子！色處不生，聲香味觸法處亦不生。何以故？皆本性空故。
舍利子！眼界不生，色界、眼識界及眼觸、眼觸為緣所生諸受亦不生。何以故？皆本性空故。舍利子！耳界不生，聲界、耳識界及耳觸、耳觸為緣所生諸受亦不生。何以故？皆本性空故。舍利子！鼻界不生，香界、鼻識界及鼻觸、鼻觸為緣所生諸受亦不生。何以故？皆本性空故。
舍利子！舌界不生，味界、舌識界及舌觸、舌觸為緣所生諸受亦不生。何以故？皆本性空故。舍利子！身界不生，觸界、身識界及身觸、身觸為緣所生諸受亦不生。何以故？皆本性空故。舍利子！意界不生，法界、意識界及意觸、意觸為緣所生諸受亦不生。何以故？皆本性空故。
舍利子！地界不生，水火風空識界亦不生。何以故？皆本性空故。舍利子！苦圣諦不生，集滅道圣諦亦不生。何以故？皆本性空故。舍利子！無明不生，行、識、名色、六處、觸、受、愛、取、有、生、老死愁嘆苦憂惱亦不生。何以故？皆本性空故。
舍利子！內空不生，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不生。何以故？皆本性空故。
舍利子！布施波羅蜜多不生，凈戒、安忍、精進、靜慮、般若波羅蜜多亦不生。何以故？皆本性空故。舍利子！四靜慮不生，四無量、四無色定亦不生。何以故？皆本性空故。舍利子！八解脫不生，八勝處、九次第定、十遍處亦不生。何以故？皆本性空故。
舍利子！四念住不生，四正斷、四神足、五根、五力、七等覺支、八圣道支亦不生。何以故？皆本性空故。舍利子！空解脫門不生，無相、無愿解脫門亦不生。何以故？皆本性空故。舍利子！五眼不生，六神通亦不生。何以故？皆本性空故。
舍利子！佛十力不生，四無所畏、四無礙解、大慈大悲大喜大舍、十八佛不共法亦不生。何以故？皆本性空故。舍利子！一切智不生，道相智、一切相智亦不生。何以故？皆本性空故。舍利子！無忘失法不生，住舍性亦不生。何以故？皆本性空故。舍利子！一切陀羅尼門不生，一切三摩地門亦不生。何以故？皆本性空故。舍利子！異生不生，異生法亦不生。何以故？皆本性空故。
舍利子！預流不生，預流法亦不生。何以故？皆本性空故。舍利子！一來不生，一來法亦不生。何以故？皆本性空故。舍利子！不還不生，不還法亦不生。何以故？皆本性空故。舍利子！阿羅漢不生，阿羅漢法亦不生。何以故？皆本性空故。舍利子！獨覺不生，獨覺法亦不生。何以故？皆本性空故。
舍利子！菩薩不生，菩薩法亦不生。何以故？皆本性空故。舍利子！如來不生，如來法亦不生。何以故？皆本性空故。舍利子！身行不生，語行、意行亦不生。何以故？皆本性空故。舍利子！由此緣故，於不生法起不生言亦無生義。舍利子！若所說法，若能說言、說者、聽者皆不生故。
時舍利子謂善現言：仁者於說法人中最為第一。何以故？隨所問詰，皆能酬答，無滯礙故。
善現報言：諸佛弟子於一切法無依著者，法尒皆能隨所問詰，一一酬答，自在無畏。何以故？以一切法無所依故。
時舍利子問善現言：云何諸法都無所依？
善現答言：舍利子！色本性空，依內依外依兩中間不可得故；受想行識本性空，依內依外依兩中間不可得故。舍利子！眼處本性空，依內依外依兩中間不可得故；耳鼻舌身意處本性空，依內依外依兩中間不可得故。舍利子！色處本性空，依內依外依兩中間不可得故；聲香味觸法處本性空，依內依外依兩中間不可得故。
舍利子！眼界本性空，依內依外依兩中間不可得故；色界、眼識界及眼觸、眼觸為緣所生諸受本性空，依內依外依兩中間不可得故。舍利子！耳界本性空，依內依外依兩中間不可得故；聲界、耳識界及耳觸、耳觸為緣所生諸受本性空，依內依外依兩中間不可得故。舍利子！鼻界本性空，依內依外依兩中間不可得故；香界、鼻識界及鼻觸、鼻觸為緣所生諸受本性空，依內依外依兩中間不可得故。
舍利子！舌界本性空，依內依外依兩中間不可得故；味界、舌識界及舌觸、舌觸為緣所生諸受本性空，依內依外依兩中間不可得故。舍利子！身界本性空，依內依外依兩中間不可得故；觸界、身識界及身觸、身觸為緣所生諸受本性空，依內依外依兩中間不可得故。舍利子！意界本性空，依內依外依兩中間不可得故；法界、意識界及意觸、意觸為緣所生諸受本性空，依內依外依兩中間不可得故。
舍利子！地界本性空，依內依外依兩中間不可得故；水火風空識界本性空，依內依外依兩中間不可得故。舍利子！苦圣諦本性空，依內依外依兩中間不可得故；集滅道圣諦本性空，依內依外依兩中間不可得故。舍利子！無明本性空，依內依外依兩中間不可得故；行、識、名色、六處、觸、受、愛、取、有、生、老死愁嘆苦憂惱本性空，依內依外依兩中間不可得故。
舍利子！內空本性空，依內依外依兩中間不可得故；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空本性空，依內依外依兩中間不可得故。
舍利子！布施波羅蜜多本性空，依內依外依兩中間不可得故；凈戒、安忍、精進、靜慮、般若波羅蜜多本性空，依內依外依兩中間不可得故。舍利子！四靜慮本性空，依內依外依兩中間不可得故；四無量、四無色定本性空，依內依外依兩中間不可得故。舍利子！八解脫本性空，依內依外依兩中間不可得故；八勝處、九次第定、十遍處本性空，依內依外依兩中間不可得故。
舍利子！四念住本性空，依內依外依兩中間不可得故；四正斷、四神足、五根、五力、七等覺支、八圣道支本性空，依內依外依兩中間不可得故。舍利子！空解脫門本性空，依內依外依兩中間不可得故；無相、無愿解脫門本性空，依內依外依兩中間不可得故。舍利子！五眼本性空，依內依外依兩中間不可得故；六神通本性空，依內依外依兩中間不可得故。
舍利子！佛十力本性空，依內依外依兩中間不可得故；四無所畏、四無礙解、大慈大悲大喜大舍、十八佛不共法本性空，依內依外依兩中間不可得故。舍利子！一切智本性空，依內依外依兩中間不可得故；道相智、一切相智本性空，依內依外依兩中間不可得故。舍利子！無忘失法本性空，依內依外依兩中間不可得故；住舍性本性空，依內依外依兩中間不可得故。
舍利子！一切陀羅尼門本性空，依內依外依兩中間不可得故；一切三摩地門本性空，依內依外依兩中間不可得故。舍利子！異生本性空，依內依外依兩中間不可得故；異生法本性空，依內依外依兩中間不可得故。舍利子！預流本性空，依內依外依兩中間不可得故；預流法本性空，依內依外依兩中間不可得故。
舍利子！一來本性空，依內依外依兩中間不可得故；一來法本性空，依內依外依兩中間不可得故。舍利子！不還本性空，依內依外依兩中間不可得故；不還法本性空，依內依外依兩中間不可得故。舍利子！阿羅漢本性空，依內依外依兩中間不可得故；阿羅漢法本性空，依內依外依兩中間不可得故。
舍利子！獨覺本性空，依內依外依兩中間不可得故；獨覺法本性空，依內依外依兩中間不可得故。舍利子！菩薩本性空，依內依外依兩中間不可得故；菩薩法本性空，依內依外依兩中間不可得故。舍利子！如來本性空，依內依外依兩中間不可得故；如來法本性空，依內依外依兩中間不可得故。舍利子！由此緣故，我說諸法都無所依。
尒時，具壽善現謂舍利子言：諸菩薩摩訶薩修行六種波羅蜜多時，應凈色，應凈受想行識；應凈眼處，應凈耳鼻舌身意處；應凈色處，應凈聲香味觸法處；應凈眼界，應凈色界、眼識界及眼觸、眼觸為緣所生諸受；應凈耳界，應凈聲界、耳識界及耳觸、耳觸為緣所生諸受；應凈鼻界，應凈香界、鼻識界及鼻觸、鼻觸為緣所生諸受；應凈舌界，應凈味界、舌識界及舌觸、舌觸為緣所生諸受；應凈身界，應凈觸界、身識界及身觸、身觸為緣所生諸受；應凈意界，應凈法界、意識界及意觸、意觸為緣所生諸受；應凈地界，應凈水火風空識界；應凈苦圣諦，應凈集滅道圣諦；應凈無明，應凈行、識、名色、六處、觸、受、愛、取、有、生、老死愁嘆苦憂惱；應凈內空，應凈外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；應凈布施波羅蜜多，應凈凈戒、安忍、精進、靜慮、般若波羅蜜多；應凈四靜慮，應凈四無量、四無色定；應凈八解脫，應凈八勝處、九次第定、十遍處；應凈四念住，應凈四正斷、四神足、五根、五力、七等覺支、八圣道支；應凈空解脫門，應凈無相、無愿解脫門；應凈五眼，應凈六神通；應凈佛十力，應凈四無所畏、四無礙解、大慈大悲大喜大舍、十八佛不共法；應凈無忘失法，應凈住舍性；應凈一切陀羅尼門，應凈一切三摩地門；應凈一切智，應凈道相智、一切相智；應凈菩提道。
時舍利子問善現言：云何菩薩摩訶薩修行六種波羅蜜多時凈菩提道？
善現答言：舍利子！六波羅蜜多各有二種：一者、世間；二、出世間。
舍利子言：云何世間布施波羅蜜多？
善現答言：若菩薩摩訶薩為大施主，能施一切沙門、婆羅門、貧病、孤露、道行、乞者，須食與食，須飲與飲，須乘與乘，須衣與衣，須香與香，須花與花，須嚴飾與嚴飾，須舍宅與舍宅，須醫藥與醫藥，須照明與照明，須坐臥具與坐臥具，如是一切，隨其所須資生什物，悉皆施與。若復有來乞男與男，乞女與女，乞妻妾與妻妾，乞官位與官位，乞國土與國土，乞王位與王位，乞頭目與頭目，乞手足與手足，乞支節與支節，乞血肉與血肉，乞骨髓與骨髓，乞耳鼻與耳鼻，乞僮仆與僮仆，乞珍財與珍財，乞生類與生類，如是一切，隨其所求內外之物，并皆施與。雖作是施，而有所依，謂作是念：我施彼受，我為施主，我不慳貪，我隨佛教，一切能舍，我行布施波羅蜜多。彼行施時，以有所得而為方便，與諸有情同共回向阿耨多羅三藐三菩提。復作是念：我持此福，施諸有情，令得此世他世安樂，乃至證得無余涅盤。彼著三輪而行布施：一者、自想；二者、他想；三者、施想。由著此三輪而行施故，名世間布施波羅蜜多。何緣此施名為世間？以與世間同共行故，不超動出世間法故，如是名為世間布施波羅蜜多。
舍利子言：云何出世間布施波羅蜜多？
善現答言：若菩薩摩訶薩行布施時三輪清凈：一者、不執我為施者；二者、不執彼為受者；三者、不著施及施果；是為菩薩摩訶薩行布施時三輪清凈。又舍利子！若菩薩摩訶薩以大悲為上首，所修施福，普施有情，於諸有情，都無所得，雖與一切有情同共回向阿耨多羅三藐三菩提，而於其中，不見少相。由都無所執而行施故，名出世間布施波羅蜜多。何緣此施名出世間？不與世間同共行故，能超動出世間法故，如是名為出世間布施波羅蜜多。
舍利子言：云何世間凈戒波羅蜜多？
善現答言：若菩薩摩訶薩雖受持戒，而有所依，謂作是念：我為饒益一切有情受持凈戒，我隨佛教，於凈尸羅能無所犯，我行凈戒波羅蜜多。彼持戒時，以有所得而為方便，與諸有情同共回向阿耨多羅三藐三菩提。復作是念：我持此福，施諸有情，令得此世他世安樂，乃至證得無余涅盤。彼著三輪而受持戒：一者、自想；二者、他想；三者、戒想。由著此三輪受持戒故，名世間凈戒波羅蜜多。何緣此凈戒名為世間？以與世間同共行故，不超動出世間法故，如是名為世間凈戒波羅蜜多。
舍利子言：云何出世間凈戒波羅蜜多？
善現答言：若菩薩摩訶薩受持戒時三輪清凈：一者、不執我能持戒；二者、不執所護有情；三者、不著戒及戒果；是為菩薩摩訶薩受持戒時三輪清凈。又舍利子！菩薩摩訶薩以大悲為上首，所持戒福，普施有情，於諸有情，都無所得，雖與一切有情同共回向阿耨多羅三藐三菩提，而於其中，不見少相。由都無所執而受持戒故，名出世間凈戒波羅蜜多。何緣此凈戒名出世間？不與世間同共行故，能超動出世間法故，如是名為出世間凈戒波羅蜜多。
舍利子言：云何世間安忍波羅蜜多？
善現答言：若菩薩摩訶薩雖修安忍，而有所依，謂作是念：我為饒益一切有情而修安忍，我隨佛教，於勝安忍能正修習，我行安忍波羅蜜多。彼修忍時，以有所得而為方便，與諸有情同共回向阿耨多羅三藐三菩提。復作是念：我持此福，施諸有情，令得此世他世安樂，乃至證得無余涅盤。彼著三輪而修安忍：一者、自想；二者、他想；三者、忍想。由著此三輪修安忍故，名世間安忍波羅蜜多。何緣此安忍名為世間？以與世間同共行故，不超動出世間法故，如是名為世間安忍波羅蜜多。
舍利子言：云何出世間安忍波羅蜜多？
善現答言：若菩薩摩訶薩修安忍時三輪清凈：一者、不執我能修忍；二者、不執所忍有情；三者、不著忍及忍果；是為菩薩摩訶薩修安忍時三輪清凈。又舍利子！菩薩摩訶薩以大悲為上首，所修忍福，普施有情，於諸有情，都無所得，雖與一切有情同共回向阿耨多羅三藐三菩提，而於其中，不見少相。由都無所執而修安忍故，名出世間安忍波羅蜜多。何緣此安忍名出世間？不與世間同共行故，能超動出世間法故，如是名為出世間安忍波羅蜜多。
舍利子言：云何世間精進波羅蜜多？
善現答言：若菩薩摩訶薩雖勤精進，而有所依，謂作是念：我為饒益一切有情而勤精進，我隨佛教，策勵身心，曾無懈怠，我行精進波羅蜜多。彼精進時，以有所得而為方便，與諸有情同共回向阿耨多羅三藐三菩提。復作是念：我持此福，施諸有情，令得此世他世安樂，乃至證得無余涅盤。彼著三輪而勤精進：一者、自想；二者、他想；三、精進想。由著此三輪修精進故，名世間精進波羅蜜多。何緣此精進名為世間？以與世間同共行故，不超動出世間法故，如是名為世間精進波羅蜜多。
舍利子言：云何出世間精進波羅蜜多？
善現答言：若菩薩摩訶薩勤精進時三輪清凈：一者、不執我能精進；二者、不執所為有情；三者、不著精進及果；是為菩薩摩訶薩勤精進時三輪清凈。又舍利子！菩薩摩訶薩以大悲為上首，修精進福，普施有情，於諸有情，都無所得，雖與一切有情同共回向阿耨多羅三藐三菩提，而於其中，不見少相。由都無所執而勤精進故，名出世間精進波羅蜜多。何緣此精進名出世間？不與世間同共行故，能超動出世間法故，如是名為出世間精進波羅蜜多。
舍利子言：云何世間靜慮波羅蜜多？
善現答言：若菩薩摩訶薩雖修靜慮而有所依，謂作是念：我為饒益一切有情而修靜慮，我隨佛教，於勝等持，能正修習，我行靜慮波羅蜜多。彼修定時，以有所得而為方便，與諸有情同共回向阿耨多羅三藐三菩提。復作是念：我持此福，施諸有情，令得此世他世安樂，乃至證得無余涅盤。彼著三輪而修靜慮：一者、自想；二者、他想；三、靜慮想。由著此三輪修靜慮故，名世間靜慮波羅蜜多。何緣此靜慮名為世間？以與世間同共行故，不超動出世間法故，如是名為世間靜慮波羅蜜多。
舍利子言：云何出世間靜慮波羅蜜多？
善現答言：若菩薩摩訶薩修靜慮時三輪清凈：一者、不執我能修定；二者、不執所為有情；三者、不著靜慮及果；是為菩薩摩訶薩修靜慮時三輪清凈。又舍利子！菩薩摩訶薩以大悲為上首，修靜慮福，普施有情，於諸有情，都無所得，雖與一切有情同共回向阿耨多羅三藐三菩提，而於其中，不見少相。由都無所執而修靜慮故，名出世間靜慮波羅蜜多。何緣此靜慮名出世間？不與世間同共行故，能超動出世間法故，如是名為出世間靜慮波羅蜜多。
舍利子言：云何世間般若波羅蜜多？
善現答言：若菩薩摩訶薩雖修般若而有所依，謂作是念：我為饒益一切有情而修般若，我隨佛教，於勝般若，能正修行，我能悔除自所作惡，我見他惡，終不譏凌，我能隨喜他所修福，我能請佛轉妙法輪，我隨所聞，能正決擇，我行般若波羅蜜多。彼修慧時，以有所得而為方便，與諸有情同共回向阿耨多羅三藐三菩提。復作是念：我持此福，施諸有情，令得此世他世安樂，乃至證得無余涅盤。彼著三輪而修般若：一者、自想；二者、他想；三者、般若想。由著此三輪修般若故，名世間般若波羅蜜多。何緣此般若名為世間？以與世間同共行故，不超動出世間法故，如是名為世間般若波羅蜜多。
舍利子言：云何出世間般若波羅蜜多？
善現答言：若菩薩摩訶薩修般若時三輪清凈：一者、不執我能修慧；二者、不執所為有情；三者、不著般若及果；是為菩薩摩訶薩修般若時三輪清凈。又舍利子！菩薩摩訶薩以大悲為上首，修般若福，普施有情，於諸有情都無所得，雖與一切有情同共回向阿耨多羅三藐三菩提，而於其中，不見少相。由都無所執而修般若故，名出世間般若波羅蜜多。何緣此般若名出世間？不與世間同共行故，能超動出世間法故，如是名為出世間般若波羅蜜多。舍利子！如是菩薩摩訶薩修行六種波羅蜜多時，凈菩提道。
時舍利子問善現言：何等名為菩薩摩訶薩菩提道？
善現答言：舍利子！內空名為菩薩摩訶薩菩提道，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空名為菩薩摩訶薩菩提道。
舍利子！真如名為菩薩摩訶薩菩提道，法界、法性、不虛妄性、不變異性、平等性、離生性、法定、法住、實際、虛空界、不思議界名為菩薩摩訶薩菩提道。舍利子！苦圣諦名為菩薩摩訶薩菩提道，集滅道圣諦名為菩薩摩訶薩菩提道。舍利子！布施波羅蜜多名為菩薩摩訶薩菩提道，凈戒、安忍、精進、靜慮、般若波羅蜜多名為菩薩摩訶薩菩提道。
舍利子！四靜慮名為菩薩摩訶薩菩提道，四無量、四無色定名為菩薩摩訶薩菩提道。舍利子！八解脫名為菩薩摩訶薩菩提道，八勝處、九次第定、十遍處名為菩薩摩訶薩菩提道。舍利子！四念住名為菩薩摩訶薩菩提道，四正斷、四神足、五根、五力、七等覺支、八圣道支名為菩薩摩訶薩菩提道。
舍利子！空解脫門名為菩薩摩訶薩菩提道，無相、無愿解脫門名為菩薩摩訶薩菩提道。舍利子！五眼名為菩薩摩訶薩菩提道，六神通名為菩薩摩訶薩菩提道。舍利子！佛十力名為菩薩摩訶薩菩提道，四無所畏、四無礙解、大慈大悲大喜大舍、十八佛不共法名為菩薩摩訶薩菩提道。
舍利子！無忘失法名為菩薩摩訶薩菩提道，住舍性名為菩薩摩訶薩菩提道。舍利子！一切陀羅尼門名為菩薩摩訶薩菩提道，一切三摩地門名為菩薩摩訶薩菩提道。舍利子！一切智名為菩薩摩訶薩菩提道，道相智、一切相智名為菩薩摩訶薩菩提道。舍利子！如是等無量無邊大功德聚名為菩薩摩訶薩菩提道。
時舍利子贊善現言：善哉！善哉！誠如所說。如是功德為由何等波羅蜜多勢力所致？
善現言：舍利子！如是功德皆由般若波羅蜜多勢力所致。何以故？舍利子！如是般若波羅蜜多能與一切善法為母，一切聲聞、獨覺、菩薩、如來善法從此生故。舍利子！如是般若波羅蜜多普能攝受一切善法，一切聲聞、獨覺、菩薩、如來善法依此住故。舍利子！過去諸佛修行般若波羅蜜多極圓滿故，已證無上正等菩提，轉妙法輪，度無量眾；未來諸佛修行般若波羅蜜多極圓滿故，當證無上正等菩提，轉妙法輪，度無量眾；現在十方世界諸佛修行般若波羅蜜多極圓滿故，現證無上正等菩提，轉妙法輪，度無量眾。