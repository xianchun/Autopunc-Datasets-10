龙猛菩萨作差别十二支，能仁说缘生，于烦恼业苦，三中俱摄尽。初八九烦恼，二及十是业，余七皆是苦，十二唯三摄。从三生于二，从二生于七，七复生于三，此有轮数转。诸趣唯因果，此中无众生，唯从于空法，还生于空法。诵灯镜及印，火精种梅声，诸蕴相续结，不移智应察。于甚微细事，若有见断者，彼不善因缘，未见缘生义。此中无可遣，亦无少安立，于真以观真，见真而解脱。
录文完。