復次，憍尸迦！若善男子善女人等，為發無上菩提心者，說真如若常若無常，說法界、法性、不虛妄性、不變異性、平等性、離生性、法定、法住、實際、虛空界、不思議界若常若無常；說真如若樂若苦，說法界、法性、不虛妄性、不變異性、平等性、離生性、法定、法住、實際、虛空界、不思議界若樂若苦；說真如若我若無我，說法界、法性、不虛妄性、不變異性、平等性、離生性、法定、法住、實際、虛空界、不思議界若我若無我；說真如若凈若不凈，說法界、法性、不虛妄性、不變異性、平等性、離生性、法定、法住、實際、虛空界、不思議界若凈若不凈。若有能依如是等法修行布施，是行布施波羅蜜多。復作是說：行布施者，應求真如若常若無常，應求法界乃至不思議界若常若無常；應求真如若樂若苦，應求法界乃至不思議界若樂若苦；應求真如若我若無我，應求法界乃至不思議界若我若無我；應求真如若凈若不凈，應求法界乃至不思議界若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求真如若常若無常，求法界乃至不思議界若常若無常；求真如若樂若苦，求法界乃至不思議界若樂若苦；求真如若我若無我，求法界乃至不思議界若我若無我；求真如若凈若不凈，求法界乃至不思議界若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說苦圣諦若常若無常，說集滅道圣諦若常若無常；說苦圣諦若樂若苦，說集滅道圣諦若樂若苦；說苦圣諦若我若無我，說集滅道圣諦若我若無我；說苦圣諦若凈若不凈，說集滅道圣諦若凈若不凈。若有能依如是等法修行布施，是行布施波羅蜜多。復作是說：行布施者，應求苦圣諦若常若無常，應求集滅道圣諦若常若無常；應求苦圣諦若樂若苦，應求集滅道圣諦若樂若苦；應求苦圣諦若我若無我，應求集滅道圣諦若我若無我；應求苦圣諦若凈若不凈，應求集滅道圣諦若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求苦圣諦若常若無常，求集滅道圣諦若常若無常；求苦圣諦若樂若苦，求集滅道圣諦若樂若苦；求苦圣諦若我若無我，求集滅道圣諦若我若無我；求苦圣諦若凈若不凈，求集滅道圣諦若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說四靜慮若常若無常，說四無量、四無色定若常若無常；說四靜慮若樂若苦，說四無量、四無色定若樂若苦；說四靜慮若我若無我，說四無量、四無色定若我若無我；說四靜慮若凈若不凈，說四無量、四無色定若凈若不凈。若有能依如是等法修行布施，是行布施波羅蜜多。復作是說：行布施者，應求四靜慮若常若無常，應求四無量、四無色定若常若無常；應求四靜慮若樂若苦，應求四無量、四無色定若樂若苦；應求四靜慮若我若無我，應求四無量、四無色定若我若無我；應求四靜慮若凈若不凈，應求四無量、四無色定若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求四靜慮若常若無常，求四無量、四無色定若常若無常；求四靜慮若樂若苦，求四無量、四無色定若樂若苦；求四靜慮若我若無我，求四無量、四無色定若我若無我；求四靜慮若凈若不凈，求四無量、四無色定若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說八解脫若常若無常，說八勝處、九次第定、十遍處若常若無常；說八解脫若樂若苦，說八勝處、九次第定、十遍處若樂若苦；說八解脫若我若無我，說八勝處、九次第定、十遍處若我若無我；說八解脫若凈若不凈，說八勝處、九次第定、十遍處若凈若不凈。若有能依如是等法修行布施，是行布施波羅蜜多。復作是說：行布施者，應求八解脫若常若無常，應求八勝處、九次第定、十遍處若常若無常；應求八解脫若樂若苦，應求八勝處、九次第定、十遍處若樂若苦；應求八解脫若我若無我，應求八勝處、九次第定、十遍處若我若無我；應求八解脫若凈若不凈，應求八勝處、九次第定、十遍處若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求八解脫若常若無常，求八勝處、九次第定、十遍處若常若無常；求八解脫若樂若苦，求八勝處、九次第定、十遍處若樂若苦；求八解脫若我若無我，求八勝處、九次第定、十遍處若我若無我；求八解脫若凈若不凈，求八勝處、九次第定、十遍處若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說四念住若常若無常，說四正斷、四神足、五根、五力、七等覺支、八圣道支若常若無常；說四念住若樂若苦，說四正斷、四神足、五根、五力、七等覺支、八圣道支若樂若苦；說四念住若我若無我，說四正斷、四神足、五根、五力、七等覺支、八圣道支若我若無我；說四念住若凈若不凈，說四正斷、四神足、五根、五力、七等覺支、八圣道支若凈若不凈。若有能依如是等法修行布施，是行布施波羅蜜多。復作是說：行布施者，應求四念住若常若無常，應求四正斷乃至八圣道支若常若無常；應求四念住若樂若苦，應求四正斷乃至八圣道支若樂若苦；應求四念住若我若無我，應求四正斷乃至八圣道支若我若無我；應求四念住若凈若不凈，應求四正斷乃至八圣道支若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求四念住若常若無常，求四正斷乃至八圣道支若常若無常；求四念住若樂若苦，求四正斷乃至八圣道支若樂若苦；求四念住若我若無我，求四正斷乃至八圣道支若我若無我；求四念住若凈若不凈，求四正斷乃至八圣道支若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說空解脫門若常若無常，說無相、無愿解脫門若常若無常；說空解脫門若樂若苦，說無相、無愿解脫門若樂若苦；說空解脫門若我若無我，說無相、無愿解脫門若我若無我；說空解脫門若凈若不凈，說無相、無愿解脫門若凈若不凈。若有能依如是等法修行布施，是行布施波羅蜜多。復作是說：行布施者，應求空解脫門若常若無常，應求無相、無愿解脫門若常若無常；應求空解脫門若樂若苦，應求無相、無愿解脫門若樂若苦；應求空解脫門若我若無我，應求無相、無愿解脫門若我若無我；應求空解脫門若凈若不凈，應求無相、無愿解脫門若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求空解脫門若常若無常，求無相、無愿解脫門若常若無常；求空解脫門若樂若苦，求無相、無愿解脫門若樂若苦；求空解脫門若我若無我，求無相、無愿解脫門若我若無我；求空解脫門若凈若不凈，求無相、無愿解脫門若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說五眼若常若無常，說六神通若常若無常；說五眼若樂若苦，說六神通若樂若苦；說五眼若我若無我，說六神通若我若無我；說五眼若凈若不凈，說六神通若凈若不凈。若有能依如是等法修行布施，是行布施波羅蜜多。復作是說：行布施者，應求五眼若常若無常，應求六神通若常若無常；應求五眼若樂若苦，應求六神通若樂若苦；應求五眼若我若無我，應求六神通若我若無我；應求五眼若凈若不凈，應求六神通若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求五眼若常若無常，求六神通若常若無常；求五眼若樂若苦，求六神通若樂若苦；求五眼若我若無我，求六神通若我若無我；求五眼若凈若不凈，求六神通若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說佛十力若常若無常，說四無所畏、四無礙解、大慈大悲大喜大舍、十八佛不共法若常若無常；說佛十力若樂若苦，說四無所畏、四無礙解、大慈大悲大喜大舍、十八佛不共法若樂若苦；說佛十力若我若無我，說四無所畏、四無礙解、大慈大悲大喜大舍、十八佛不共法若我若無我；說佛十力若凈若不凈，說四無所畏、四無礙解、大慈大悲大喜大舍、十八佛不共法若凈若不凈。若有能依如是等法修行布施，是行布施波羅蜜多。復作是說：行布施者，應求佛十力若常若無常，應求四無所畏乃至十八佛不共法若常若無常；應求佛十力若樂若苦，應求四無所畏乃至十八佛不共法若樂若苦；應求佛十力若我若無我，應求四無所畏乃至十八佛不共法若我若無我；應求佛十力若凈若不凈，應求四無所畏乃至十八佛不共法若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求佛十力若常若無常，求四無所畏乃至十八佛不共法若常若無常；求佛十力若樂若苦，求四無所畏乃至十八佛不共法若樂若苦；求佛十力若我若無我，求四無所畏乃至十八佛不共法若我若無我；求佛十力若凈若不凈，求四無所畏乃至十八佛不共法若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說無忘失法若常若無常，說住舍性若常若無常；說無忘失法若樂若苦，說住舍性若樂若苦；說無忘失法若我若無我，說住舍性若我若無我；說無忘失法若凈若不凈，說住舍性若凈若不凈。若有能依如是等法修行布施，是行布施波羅蜜多。復作是說：行布施者，應求無忘失法若常若無常，應求住舍性若常若無常；應求無忘失法若樂若苦，應求住舍性若樂若苦；應求無忘失法若我若無我，應求住舍性若我若無我；應求無忘失法若凈若不凈，應求住舍性若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求無忘失法若常若無常，求住舍性若常若無常；求無忘失法若樂若苦，求住舍性若樂若苦；求無忘失法若我若無我，求住舍性若我若無我；求無忘失法若凈若不凈，求住舍性若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說一切智若常若無常，說道相智、一切相智若常若無常；說一切智若樂若苦，說道相智、一切相智若樂若苦；說一切智若我若無我，說道相智、一切相智若我若無我；說一切智若凈若不凈，說道相智、一切相智若凈若不凈。若有能依如是等法修行布施，是行布施波羅蜜多。復作是說：行布施者，應求一切智若常若無常，應求道相智、一切相智若常若無常；應求一切智若樂若苦，應求道相智、一切相智若樂若苦；應求一切智若我若無我，應求道相智、一切相智若我若無我；應求一切智若凈若不凈，應求道相智、一切相智若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求一切智若常若無常，求道相智、一切相智若常若無常；求一切智若樂若苦，求道相智、一切相智若樂若苦；求一切智若我若無我，求道相智、一切相智若我若無我；求一切智若凈若不凈，求道相智、一切相智若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說一切陀羅尼門若常若無常，說一切三摩地門若常若無常；說一切陀羅尼門若樂若苦，說一切三摩地門若樂若苦；說一切陀羅尼門若我若無我，說一切三摩地門若我若無我；說一切陀羅尼門若凈若不凈，說一切三摩地門若凈若不凈。若有能依如是等法修行布施，是行布施波羅蜜多。復作是說：行布施者，應求一切陀羅尼門若常若無常，應求一切三摩地門若常若無常；應求一切陀羅尼門若樂若苦，應求一切三摩地門若樂若苦；應求一切陀羅尼門若我若無我，應求一切三摩地門若我若無我；應求一切陀羅尼門若凈若不凈，應求一切三摩地門若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求一切陀羅尼門若常若無常，求一切三摩地門若常若無常；求一切陀羅尼門若樂若苦，求一切三摩地門若樂若苦；求一切陀羅尼門若我若無我，求一切三摩地門若我若無我；求一切陀羅尼門若凈若不凈，求一切三摩地門若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說預流向預流果若常若無常，說一來向一來果、不還向不還果、阿羅漢向阿羅漢果若常若無常；說預流向預流果若樂若苦，說一來向一來果、不還向不還果、阿羅漢向阿羅漢果若樂若苦；說預流向預流果若我若無我，說一來向一來果、不還向不還果、阿羅漢向阿羅漢果若我若無我；說預流向預流果若凈若不凈，說一來向一來果、不還向不還果、阿羅漢向阿羅漢果若凈若不凈。若有能依如是等法修行布施，是行布施波羅蜜多。復作是說：行布施者，應求預流向預流果若常若無常，應求一來向乃至阿羅漢果若常若無常；應求預流向預流果若樂若苦，應求一來向乃至阿羅漢果若樂若苦；應求預流向預流果若我若無我，應求一來向乃至阿羅漢果若我若無我；應求預流向預流果若凈若不凈，應求一來向乃至阿羅漢果若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求預流向預流果若常若無常，求一來向乃至阿羅漢果若常若無常；求預流向預流果若樂若苦，求一來向乃至阿羅漢果若樂若苦；求預流向預流果若我若無我，求一來向乃至阿羅漢果若我若無我；求預流向預流果若凈若不凈，求一來向乃至阿羅漢果若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說一切獨覺菩提若常若無常，說一切獨覺菩提若樂若苦，說一切獨覺菩提若我若無我，說一切獨覺菩提若凈若不凈。若有能依如是等法修行布施，是行布施波羅蜜多。復作是說：行布施者，應求一切獨覺菩提若常若無常，應求一切獨覺菩提若樂若苦，應求一切獨覺菩提若我若無我，應求一切獨覺菩提若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求一切獨覺菩提若常若無常，求一切獨覺菩提若樂若苦，求一切獨覺菩提若我若無我，求一切獨覺菩提若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說一切菩薩摩訶薩行若常若無常，說一切菩薩摩訶薩行若樂若苦，說一切菩薩摩訶薩行若我若無我，說一切菩薩摩訶薩行若凈若不凈。若有能依如是等法修行布施，是行布施波羅蜜多。復作是說：行布施者，應求一切菩薩摩訶薩行若常若無常，應求一切菩薩摩訶薩行若樂若苦，應求一切菩薩摩訶薩行若我若無我，應求一切菩薩摩訶薩行若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求一切菩薩摩訶薩行若常若無常，求一切菩薩摩訶薩行若樂若苦，求一切菩薩摩訶薩行若我若無我，求一切菩薩摩訶薩行若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，說諸佛無上正等菩提若常若無常，說諸佛無上正等菩提若樂若苦，說諸佛無上正等菩提若我若無我，說諸佛無上正等菩提若凈若不凈。若有能依如是等法修行布施，是行布施波羅蜜多。復作是說：行布施者，應求諸佛無上正等菩提若常若無常，應求諸佛無上正等菩提若樂若苦，應求諸佛無上正等菩提若我若無我，應求諸佛無上正等菩提若凈若不凈。若有能求如是等法修行布施，是行布施波羅蜜多。
憍尸迦！若善男子善女人等，如是求諸佛無上正等菩提若常若無常，求諸佛無上正等菩提若樂若苦，求諸佛無上正等菩提若我若無我，求諸佛無上正等菩提若凈若不凈。依此等法行布施者，我說名為行有所得相似布施波羅蜜多。憍尸迦！如前所說，當知皆是說有所得相似布施波羅蜜多。
復次，憍尸迦！若善男子善女人等，為發無上菩提心者，宣說般若波羅蜜多，作如是言：來，善男子！我當教汝修學般若波羅蜜多，若依我教而修學者，當速住於初極喜地、二離垢地、三發光地、四焰慧地、五極難勝地、六現前地、七遠行地、八不動地、九善慧地、十法云地。憍尸迦！是善男子善女人等，以有相為方便、有所得為方便及時分想，教他修學般若波羅蜜多，是說相似般若波羅蜜多。
憍尸迦！若善男子善女人等，為發無上菩提心者，宣說靜慮波羅蜜多，作如是言：來，善男子！我當教汝修學靜慮波羅蜜多，若依我教而修學者，當速住於初極喜地、二離垢地、三發光地、四焰慧地、五極難勝地、六現前地、七遠行地、八不動地、九善慧地、十法云地。憍尸迦！是善男子善女人等，以有相為方便、有所得為方便及時分想，教他修學靜慮波羅蜜多，是說相似靜慮波羅蜜多。
憍尸迦！若善男子善女人等，為發無上菩提心者，宣說精進波羅蜜多，作如是言：來，善男子！我當教汝修學精進波羅蜜多，若依我教而修學者，當速住於初極喜地、二離垢地、三發光地、四焰慧地、五極難勝地、六現前地、七遠行地、八不動地、九善慧地、十法云地。憍尸迦！是善男子善女人等，以有相為方便、有所得為方便及時分想，教他修學精進波羅蜜多，是說相似精進波羅蜜多。
憍尸迦！若善男子善女人等，為發無上菩提心者，宣說安忍波羅蜜多，作如是言：來，善男子！我當教汝修學安忍波羅蜜多，若依我教而修學者，當速住於初極喜地、二離垢地、三發光地、四焰慧地、五極難勝地、六現前地、七遠行地、八不動地、九善慧地、十法云地。憍尸迦！是善男子善女人等，以有相為方便、有所得為方便及時分想，教他修學安忍波羅蜜多，是說相似安忍波羅蜜多。
憍尸迦！若善男子善女人等，為發無上菩提心者，宣說凈戒波羅蜜多，作如是言：來，善男子！我當教汝修學凈戒波羅蜜多，若依我教而修學者，當速住於初極喜地、二離垢地、三發光地、四焰慧地、五極難勝地、六現前地、七遠行地、八不動地、九善慧地、十法云地。憍尸迦！是善男子善女人等，以有相為方便、有所得為方便及時分想，教他修學凈戒波羅蜜多，是說相似凈戒波羅蜜多。
憍尸迦！若善男子善女人等，為發無上菩提心者，宣說布施波羅蜜多，作如是言：來，善男子！我當教汝修學布施波羅蜜多，若依我教而修學者，當速住於初極喜地、二離垢地、三發光地、四焰慧地、五極難勝地、六現前地、七遠行地、八不動地、九善慧地、十法云地。憍尸迦！是善男子善女人等，以有相為方便、有所得為方便及時分想，教他修學布施波羅蜜多，是說相似布施波羅蜜多。
復次，憍尸迦！若善男子善女人等，為發無上菩提心者，宣說般若波羅蜜多，或說靜慮波羅蜜多，或說精進波羅蜜多，或說安忍波羅蜜多，或說凈戒波羅蜜多，或說布施波羅蜜多，作如是言：來，善男子！我當教汝修學般若乃至布施波羅蜜多，若依我教而修學者，速超聲聞及獨覺地。憍尸迦！是善男子善女人等，以有相為方便、有所得為方便及時分想，教他修學般若、靜慮、精進、安忍、凈戒、布施波羅蜜多，是為宣說相似般若乃至布施波羅蜜多。
復次，憍尸迦！若善男子善女人等，為發無上菩提心者，宣說般若波羅蜜多，或說靜慮波羅蜜多，或說精進波羅蜜多，或說安忍波羅蜜多，或說凈戒波羅蜜多，或說布施波羅蜜多，作如是言：來，善男子！我當教汝修學般若乃至布施波羅蜜多，若依我教而修學者，速入菩薩正性離生；既入菩薩正性離生，便得菩薩無生法忍；既得菩薩無生法忍，便得菩薩不退神通；既得菩薩不退神通，能歷十方一切佛土，從一佛國至一佛國，供養恭敬，尊重贊嘆一切如來應正等覺，由此速疾證得無上正等菩提。憍尸迦！是善男子善女人等，以有相為方便、有所得為方便及時分想，教他修學般若、靜慮、精進、安忍、凈戒、布施波羅蜜多，是為宣說相似般若乃至布施波羅蜜多。復次，憍尸迦！若善男子善女人等，告住菩薩種性者言：若能聽聞，受持讀誦，精勤修學，如理思惟甚深般若波羅蜜多，決定當獲無量無數無邊功德。憍尸迦！是善男子善女人等，以有相為方便、有所得為方便，作如是說，是說相似般若、靜慮、精進、安忍、凈戒、布施波羅蜜多。
復次，憍尸迦！若善男子善女人等，告住菩薩種性者言：汝於過去未來現在一切如來應正等覺，從初發心乃至證得無余涅盤，所有善根，皆應隨喜，一切合集，為諸有情回向無上正等菩提。憍尸迦！是善男子善女人等，以有相為方便、有所得為方便，作如是說，是說相似般若、靜慮、精進、安忍、凈戒、布施波羅蜜多。