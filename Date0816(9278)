禪師名慕喆，出于臨川聞氏。聞族寒，喆又幼孤，去依建昌永安圓覺律師為童子，試所習，得度具戒。為人剛簡，有高識，以荷法為志，以精嚴律身。
翠巖真禪師游方時，喆能識之。真好暴所長以蓋人，號真點胸，所至，犯眾怒，非笑之。喆與之周旋二十年，雖群居，不敢失禮。真住兩剎，喆陰相之成法席，有來學者，且令見侍者，謂人曰：三十年後，喆其大作佛事。
真歿，塔於西山，心喪三年，乃去。依止黃檗，遂游湘中，一鉢云行鳥飛，去留為叢林重輕。謝師直守潭州，聞其風而悅之不可致。會岳麓法席虛，盡禮迎以為出世，累日而後就。
俄遷住大溈，眾二千指，為所約束，人人自律。唯粥罷，受門弟子問道，謂之入室。齋罷，必會大眾茶，諸方才月一再，而喆講之無虛日。放參罷，喆自役作，使令者在側如路人。晨香夕燈十有四年，夜禮拜，持茅視殿廡燈火，倦則以帔蒙首，假寐三圣堂。初猶浴，至老不浴者十余年。
紹圣元年，有詔住大相國寺智海禪院，京師士大夫想見風裁，叢林以喆靜退，以畏煩鬧，不敢必其來。喆受詔，欣然俱數衲子至，解包之日，傾都來觀，至謂一佛出世。院窄而僧日增，無以容，則相枕地臥，有請限之者，喆曰：僧，佛祖所自出，厭僧，厭佛祖也，安有名為傳法，而厭佛祖乎？汝安得不祥之言哉！
喆愛人以德，事不合，必面折之。說法少緣飾，貴賤一目。問學者：趙州洗鉢話，上人如何會？
僧擬對，喆以手托之曰：歇去。自其分座接納，至終未嘗換機。
明年十月初八日，無疾說偈與眾別，良久遂化。闍維，得舍利大如豆，光潔明徹，目睛齒爪皆不壞，門弟子分塔溈山、京師兩處。
贊曰：真如平生以身為舌說比丘事，及其霜露果熟，則眾圣推出。予觀其潛行密用于山間樹下，至於死生之際，奇瑞之驗，乃在或愛之。時與翠巖順公同在黃檗，順時時詰問閑，閑橫機無所讓，順訴于南公曰：閑輕易，且語未辯觸凈。
南公曰：法如是，以情求閑，乃成是非，其可哉？
閑嘗問南公：文首座對曰：渠也須到這個田地始得。
曰：忽被渠指火鑪曰：這個是黑漆火鑪，那個是黑漆香卓，甚處是不到處？
對曰：慶閑面前，且從恁麼說話；若是別人，笑和尚去。南公拍一拍，閑便喝。
明日，同看僧堂，曰：好僧堂！
對曰：極好工夫！
曰：好在甚處？
對曰：一梁拄一柱。
曰：此未是好處。
閑曰：和尚又作麼生？
南公以手指曰：這柱得與麼圓，那枋得與麼匾。
對曰：人天大善知識須是和尚始得。即趨去。
明日侍立，乃問：得坐披衣，向後如何施設？
閑曰：遇方即方，遇圓即圓。
曰：汝與麼說話，猶帶唇麼，陞座說偈曰：
未出世，頭似馬杓；出世後，口如驢觜。
百年終須自壞，一任天下卜度。
歸方丈，安坐良久乃化。闍維，得五色舍利，經旬，細民撥灰燼中猶得之。坐六十六夏。
贊曰：余至云蓋依止之二年，詳聞黃檗、翠巖故時事。曰：南公住黃龍，天下有志學道者皆集。南公視之猶不懌，從容問其意，曰：我見慈明時，座下雖眾不多，然皆堂堂龍象，今例寒酸，不上人眼，佛法盛衰自今日始也。云蓋今又老矣，叢林去南公已五十年，當時號寒酸者，亦不可見，余因傳其平生，感之遂并記。