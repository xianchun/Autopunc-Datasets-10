尒時，舍利子白佛言：世尊！何因緣故，有諸菩薩修空、無相、無愿解脫門，不攝受般若波羅蜜多，無方便善巧力，便證實際，取聲聞果或獨覺菩提；有諸菩薩修空、無相、無愿解脫門，攝受般若波羅蜜多，有方便善巧力，不證實際而趣無上正等菩提？
佛言：舍利子！若諸菩薩遠離一切智智心，修空、無相、無愿解脫門，是諸菩薩不攝受般若波羅蜜多，無方便善巧力故，便證實際，取聲聞果或獨覺菩提；若諸菩薩不離一切智智心，修空、無相、無愿解脫門，是諸菩薩攝受般若波羅蜜多，有方便善巧力故，能入菩薩正性離生位，得阿耨多羅三藐三菩提。舍利子！譬如有鳥，其身長大，百踰繕那，或復二百乃至五百踰繕那量，而無有翅，是鳥從於三十三天投身而下，趣贍部洲，於其中道便作是念：我欲還上三十三天。舍利子！於汝意云何？是鳥能還三十三天不？
舍利子言：不也，世尊！
佛言：舍利子！是鳥中道或作是愿：至贍部洲，當令我身無損無惱。舍利子！於汝意云何？是鳥所愿可得遂不？
舍利子言：不也，世尊！是鳥至此贍部洲時，其身決定有損有惱，或致命終，或近死苦。何以故？世尊！是鳥身大，從遠而墮，無有翅故。
佛言：舍利子！如是！如是！如汝所說。舍利子！有諸菩薩亦復如是，雖經殑伽沙數大劫勤修布施、凈戒、安忍、精進、靜慮，亦修空、無相、無愿解脫門，作廣大事，發廣大心，欲證無量無所攝受微妙無上正等菩提，而無般若波羅蜜多，遠離方便善巧力故，便墮聲聞或獨覺地。何以故？舍利子！是諸菩薩遠離一切智智心，雖經多劫勤修布施、凈戒、安忍、精進、靜慮，亦修空、無相、無愿解脫門，而無般若波羅蜜多，亦無方便善巧力故，遂墮聲聞或獨覺地。
舍利子！是諸菩薩雖念過去未來現在一切如來應正等覺戒蘊、定蘊、慧蘊、解脫蘊、解脫智見蘊，恭敬供養，隨順修行，而於其中執取相故，不能正解是諸如來應正等覺戒蘊、定蘊、慧蘊、解脫蘊、解脫智見蘊真實功德。舍利子！是諸菩薩不能正解佛功德故，雖聞菩薩道空、無相、無愿解脫門聲，而依此聲執取其相，執取相已，回向無上正等菩提。此諸菩薩如是回向，不得無上正等菩提，住於聲聞或獨覺地。何以故？舍利子！是諸菩薩遠離般若波羅蜜多及無方便善巧力故，雖以種種所修善根回向無上正等菩提，而住聲聞或獨覺地。
舍利子！有諸菩薩從初發心，常不遠離一切智智心，勤修布施、凈戒、安忍、精進、靜慮，不離般若波羅蜜多方便善巧，雖念過去未來現在一切如來應正等覺戒蘊、定蘊、慧蘊、解脫蘊、解脫智見蘊，而不取相，雖修一切空、無相、無愿解脫門，亦不取相，雖念自他種種功德善根，與諸有情同共回向無上正等菩提，亦不取相。舍利子當知！是菩薩摩訶薩不住聲聞及獨覺地，直趣無上正等菩提。何以故？舍利子！是菩薩摩訶薩從初發心乃至究竟，常能不遠離一切智智心，雖修布施，而不取相，雖修凈戒、安忍、精進、靜慮、般若，亦不取相，雖念過去未來現在一切如來應正等覺所有戒蘊、定蘊、慧蘊、解脫蘊、解脫智見蘊，亦不取相，雖修一切菩薩道空、無相、無愿解脫門，亦不取相。
舍利子！是菩薩摩訶薩有方便善巧故，以離相心修行布施波羅蜜多，以離相心修行凈戒、安忍、精進、靜慮、般若波羅蜜多。舍利子！是菩薩摩訶薩有方便善巧故，以離相心安住內空，以離相心安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。舍利子！是菩薩摩訶薩有方便善巧故，以離相心安住真如，以離相心安住法界、法性、不虛妄性、不變異性、平等性、離生性、法定、法住、實際、虛空界、不思議界。
舍利子！是菩薩摩訶薩有方便善巧故，以離相心修行四念住，以離相心修行四正斷、四神足、五根、五力、七等覺支、八圣道支。舍利子！是菩薩摩訶薩有方便善巧故，以離相心安住苦圣諦，以離相心安住集滅道圣諦。舍利子！是菩薩摩訶薩有方便善巧故，以離相心修行四靜慮，以離相心修行四無量、四無色定。
舍利子！是菩薩摩訶薩有方便善巧故，以離相心修行八解脫，以離相心修行八勝處、九次第定、十遍處。舍利子！是菩薩摩訶薩有方便善巧故，以離相心修行空解脫門，以離相心修行無相、無愿解脫門。舍利子！是菩薩摩訶薩有方便善巧故，以離相心修行五眼，以離相心修行六神通。
舍利子！是菩薩摩訶薩有方便善巧故，以離相心修行三摩地門，以離相心修行陀羅尼門。舍利子！是菩薩摩訶薩有方便善巧故，以離相心修行佛十力，以離相心修行四無所畏、四無礙解、大慈大悲大喜大舍、十八佛不共法。舍利子！是菩薩摩訶薩有方便善巧故，以離相心修行一切智，以離相心修行道相智、一切相智。
時舍利子白佛言：世尊！如我解佛所說義者，若菩薩摩訶薩從初發心乃至究竟，攝受般若波羅蜜多，不離方便善巧力者，是菩薩摩訶薩必近無上正等菩提。何以故？世尊！是菩薩摩訶薩從初發心乃至究竟，都不見有少法可得，謂若能證、若所證、若證處、若證時、若由此證都不可得；若色、若受想行識都不可得；若眼處、若耳鼻舌身意處都不可得；若色處、若聲香味觸法處都不可得；若眼界、若耳鼻舌身意界都不可得；若色界、若聲香味觸法界都不可得；若眼識界、若耳鼻舌身意識界都不可得；若眼觸、若耳鼻舌身意觸都不可得；若眼觸為緣所生諸受、若耳鼻舌身意觸為緣所生諸受都不可得；若地界、若水火風空識界都不可得；若無明、若行、識、名色、六處、觸、受、愛、取、有、生、老死都不可得；若布施波羅蜜多、若凈戒、安忍、精進、靜慮、般若波羅蜜多都不可得；若內空、若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空都不可得；若真如、若法界、法性、不虛妄性、不變異性、平等性、離生性、法定、法住、實際、虛空界、不思議界都不可得；若四念住、若四正斷、四神足、五根、五力、七等覺支、八圣道支都不可得；若苦圣諦、若集滅道圣諦都不可得；若四靜慮、若四無量、四無色定都不可得；若八解脫、若八勝處、九次第定、十遍處都不可得；若空解脫門、若無相、無愿解脫門都不可得；若五眼、若六神通都不可得；若三摩地門、若陀羅尼門都不可得；若佛十力、若四無所畏、四無礙解、大慈大悲大喜大舍、十八佛不共法都不可得；若預流果、若一來、不還、阿羅漢果都不可得；若獨覺菩提都不可得；若一切智、若道相智、一切相智都不可得。
世尊！有菩薩乘諸善男子善女人等，遠離般若波羅蜜多方便善巧，而求無上正等菩提，當知彼於所求無上正等菩提或得不得。何以故？世尊！是菩薩乘諸善男子善女人等，遠離般若波羅蜜多方便善巧，於所修行布施、凈戒、安忍、精進、靜慮、般若波羅蜜多皆取相故，於所安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空皆取相故，於所安住真如、法界、法性、不虛妄性、不變異性、平等性、離生性、法定、法住、實際、虛空界、不思議界皆取相故，於所修行四念住、四正斷、四神足、五根、五力、七等覺支、八圣道支皆取相故，於所安住苦集滅道圣諦皆取相故，於所修行四靜慮、四無量、四無色定皆取相故，於所修行八解脫、八勝處、九次第定、十遍處皆取相故，於所修行空、無相、無愿解脫門皆取相故，於所修行五眼、六神通皆取相故，於所修行三摩地門、陀羅尼門皆取相故，於所修行佛十力、四無所畏、四無礙解、大慈大悲大喜大舍、十八佛不共法皆取相故，於所修行一切智、道相智、一切相智皆取相故。世尊！由此因緣，是菩薩乘諸善男子善女人等，皆於無上正等菩提或得不得。世尊！由此因緣，若菩薩摩訶薩欲證無上正等菩提，決定不應遠離般若波羅蜜多方便善巧。
世尊！是菩薩摩訶薩安住般若波羅蜜多方便善巧，用無所得而為方便，以無相俱行心，應修布施波羅蜜多，應修凈戒、安忍、精進、靜慮、般若波羅蜜多。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應住內空，應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應住真如，應住法界、法性、不虛妄性、不變異性、平等性、離生性、法定、法住、實際、虛空界、不思議界。
世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修四念住，應修四正斷、四神足、五根、五力、七等覺支、八圣道支。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應住苦圣諦，應住集滅道圣諦。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修四靜慮，應修四無量、四無色定。
世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修八解脫，應修八勝處、九次第定、十遍處。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修空解脫門，應修無相、無愿解脫門。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修五眼，應修六神通。
世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修三摩地門，應修陀羅尼門。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修佛十力，應修四無所畏、四無礙解、大慈大悲大喜大舍、十八佛不共法。世尊！是菩薩摩訶薩安住般若波羅蜜多方便善巧，用無所得為方便，以無相俱行心，應修一切智，應修道相智、一切相智。世尊！若菩薩摩訶薩安住般若波羅蜜多方便善巧，用無所得為方便，以無相俱行心，安住如是一切佛法，必得無上正等菩提。
尒時，欲、色界諸天子白佛言：世尊！諸佛無上正等菩提極難信解，甚難證得。所以者何？諸菩薩摩訶薩於一切法自相、共相皆應證知，方能獲得所求無上正等菩提，而諸菩薩所知法相都無所有，皆不可得。
尒時，佛告諸天子言：如是！如是！如汝所說。諸佛無上正等菩提極難信解，甚難可得。天子當知！我亦現覺一切法相，證得無上正等菩提，而都不得勝義法相，可說名為此是能證、此是所證、此是證處、此是證時及可說為由此而證。何以故？諸天子！以一切法畢竟凈故，有為無為畢竟空故。
尒時，具壽善現白佛言：世尊！如佛所說諸佛無上正等菩提極難信解，甚難證得，如我思惟佛所說義，諸佛無上正等菩提極易信解，甚易證得。所以者何？若能信解無法能證、無法所證、無有證處、無有證時，亦無由此而有所證，則能信解諸佛無上正等菩提。若有證知無法能證、無法所證、無有證處、無有證時，亦無由此而有所證，則能證得所求無上正等菩提。何以故？世尊！以一切法皆畢竟空，畢竟空中都無有法可名能證，可名所證，可名證處，可名證時，可名由此而有所證。所以者何？諸法皆空，若增若減，都無所有，皆不可得。
世尊！諸菩薩摩訶薩所修布施、凈戒、安忍、精進、靜慮、般若波羅蜜多都無所有，皆不可得。世尊！諸菩薩摩訶薩所住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空都無所有，皆不可得。世尊！諸菩薩摩訶薩所住真如、法界、法性、不虛妄性、不變異性、平等性、離生性、法定、法住、實際、虛空界、不思議界都無所有，皆不可得。
世尊！諸菩薩摩訶薩所修四念住、四正斷、四神足、五根、五力、七等覺支、八圣道支都無所有，皆不可得。世尊！諸菩薩摩訶薩所住苦集滅道圣諦都無所有，皆不可得。世尊！諸菩薩摩訶薩所修四靜慮、四無量、四無色定都無所有，皆不可得。
世尊！諸菩薩摩訶薩所修八解脫、八勝處、九次第定、十遍處都無所有，皆不可得。世尊！諸菩薩摩訶薩所修空、無相、無愿解脫門都無所有，皆不可得。世尊！諸菩薩摩訶薩所學五眼、六神通都無所有，皆不可得。
世尊！諸菩薩摩訶薩所學三摩地門、陀羅尼門都無所有，皆不可得。世尊！諸菩薩摩訶薩所學佛十力、四無所畏、四無礙解、大慈大悲大喜大舍、十八佛不共法都無所有，皆不可得。世尊！諸菩薩摩訶薩所學一切智、道相智、一切相智都無所有，皆不可得。世尊！諸菩薩摩訶薩所觀諸法，若有色若無色、若有見若無見、若有對若無對、若有漏若無漏、若有為若無為，都無所有，皆不可得。
世尊！以是因緣，我思惟佛所說義趣，諸佛無上正等菩提極易信解，甚易證得，諸菩薩摩訶薩不應於中謂難信解及難證得。所以者何？世尊！色，色自性空；受想行識，受想行識自性空。世尊！眼處，眼處自性空；耳鼻舌身意處，耳鼻舌身意處自性空。世尊！色處，色處自性空；聲香味觸法處，聲香味觸法處自性空。
世尊！眼界，眼界自性空；耳鼻舌身意界，耳鼻舌身意界自性空。世尊！色界，色界自性空；聲香味觸法界，聲香味觸法界自性空。世尊！眼識界，眼識界自性空；耳鼻舌身意識界，耳鼻舌身意識界自性空。
世尊！眼觸，眼觸自性空；耳鼻舌身意觸，耳鼻舌身意觸自性空。世尊！眼觸為緣所生諸受，眼觸為緣所生諸受自性空；耳鼻舌身意觸為緣所生諸受，耳鼻舌身意觸為緣所生諸受自性空。
世尊！地界，地界自性空；水火風空識界，水火風空識界自性空。世尊！無明，無明自性空；行、識、名色、六處、觸、受、愛、取、有、生、老死，行乃至老死自性空。世尊！布施波羅蜜多，布施波羅蜜多自性空；凈戒、安忍、精進、靜慮、般若波羅蜜多，凈戒乃至般若波羅蜜多自性空。
世尊！內空，內空自性空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，外空乃至無性自性空自性空。世尊！真如，真如自性空；法界、法性、不虛妄性、不變異性、平等性、離生性、法定、法住、實際、虛空界、不思議界，法界乃至不思議界自性空。
世尊！四念住，四念住自性空；四正斷、四神足、五根、五力、七等覺支、八圣道支，四正斷乃至八圣道支自性空。世尊！苦圣諦，苦圣諦自性空；集滅道圣諦，集滅道圣諦自性空。世尊！四靜慮，四靜慮自性空；四無量、四無色定，四無量、四無色定自性空。
世尊！八解脫，八解脫自性空；八勝處、九次第定、十遍處，八勝處、九次第定、十遍處自性空。世尊！空解脫門，空解脫門自性空；無相、無愿解脫門，無相、無愿解脫門自性空。世尊！五眼，五眼自性空；六神通，六神通自性空。
世尊！三摩地門，三摩地門自性空；陀羅尼門，陀羅尼門自性空。世尊！佛十力，佛十力自性空；四無所畏、四無礙解、大慈大悲大喜大舍、十八佛不共法，四無所畏乃至十八佛不共法自性空。世尊！預流果，預流果自性空；一來、不還、阿羅漢果，一來、不還、阿羅漢果自性空。世尊！獨覺菩提，獨覺菩提自性空。世尊！一切智，一切智自性空；道相智、一切相智，道相智、一切相智自性空。世尊！若菩薩摩訶薩於如是自性空深生信解，無倒證知，便得無上正等菩提。由此緣故，我說無上正等菩提非難信解，非難證得。
時舍利子謂善現言：具壽善現！由是因緣，諸佛無上正等菩提極難信解，甚難證得。所以者何？諸菩薩摩訶薩觀一切法都無自性，皆如虛空。譬如虛空，不作是念：我當信解速證無上正等菩提。諸菩薩摩訶薩亦應如是，不作是念：我當信解速證無上正等菩提。何以故？善現！諸法皆空，與虛空等，諸菩薩摩訶薩要信解一切法與虛空等，及能證知，乃得無上正等菩提。善現！若菩薩摩訶薩信解一切法皆與虛空等，便於無上正等菩提易生信解，易證得者，則不應有殑伽沙等菩薩摩訶薩擐大功德鎧，發趣無上正等菩提，於其中間而有退屈，故知無上正等菩提極難信解，甚難證得。
尒時，具壽善現白尊者舍利子言：舍利子！於意云何？色於無上正等菩提有退屈不？
舍利子言：不也，善現！
舍利子！於意云何？受想行識於無上正等菩提有退屈不？
舍利子言：不也，善現！
舍利子！於意云何？離色，有法於無上正等菩提有退屈不？
舍利子言：不也，善現！
舍利子！於意云何？離受想行識，有法於無上正等菩提有退屈不？
舍利子言：不也，善現！
舍利子！於意云何？色真如於無上正等菩提有退屈不？
舍利子言：不也，善現！
舍利子！於意云何？受想行識真如於無上正等菩提有退屈不？
舍利子言：不也，善現！
舍利子！於意云何？離色真如，有法於無上正等菩提有退屈不？
舍利子言：不也，善現！
舍利子！於意云何？離受想行識真如，有法於無上正等菩提有退屈不？
舍利子言：不也，善現！
舍利子！於意云何？眼處於無上正等菩提有退屈不？
舍利子言：不也，善現！
舍利子！於意云何？耳鼻舌身意處於無上正等菩提有退屈不？
舍利子言：不也，善現！
舍利子！於意云何？離眼處，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意處，有法於無上正等菩提有退屈不？
舍利子言：不也，善現！
舍利子！於意云何？眼處真如於無上正等菩提有退屈不？
舍利子言：不也，善現！
舍利子！於意云何？耳鼻舌身意處真如於無上正等菩提有退屈不？
舍利子言：不也，善現！
舍利子！於意云何？離眼處真如，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意處真如，有法於無上正等菩提有退屈不？
舍利子言：不也，善現！
舍利子！於意云何？色處於無上正等菩提有退屈不？
舍利子言：不也，善現！
舍利子！於意云何？聲香味觸法處於無上正等菩提有退屈不？
舍利子言：不也，善現！
舍利子！於意云何？離色處，有法於無上正等菩提有退屈不？
舍利子言：不也，善現！
舍利子！於意云何？離聲香味觸法處，有法於無上正等菩提有退屈不？
舍利子言：不也，善現！
舍利子！於意云何？色處真如於無上正等菩提有退屈不？
舍利子言：不也，善現！
舍利子！於意云何？聲香味觸法處真如於無上正等菩提有退屈不？
舍利子言：不也，善現！
舍利子！於意云何？離色處真如，有法於無上正等菩提有退屈不？
舍利子言：不也，善現！
舍利子！於意云何？離聲香味觸法處真如，有法於無上正等菩提有退屈不？
舍利子言：不也，善現！
舍利子！於意云何？眼界於無上正等菩提有退屈不？
舍利子言：不也，善現！
舍利子！於意云何？耳鼻舌身意界於無上正等菩提有退屈不？
舍利子言：不也，善現！
舍利子！於意云何？離眼界，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意界，有法於無上正等菩提有退屈不？
舍利子言：不也，善現！
舍利子！於意云何？眼界真如於無上正等菩提有退屈不？
舍利子言：不也，善現！
舍利子！於意云何？耳鼻舌身意界真如於無上正等菩提有退屈不？
舍利子言：不也，善現！
舍利子！於意云何？離眼界真如，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意界真如，有法於無上正等菩提有退屈不？
舍利子言：不也，善現！
舍利子！於意云何？色界於無上正等菩提有退屈不？
舍利子言：不也，善現！
舍利子！於意云何？聲香味觸法界於無上正等菩提有退屈不？
舍利子言：不也，善現！
舍利子！於意云何？離色界，有法於無上正等菩提有退屈不？
舍利子言：不也，善現！
舍利子！於意云何？離聲香味觸法界，有法於無上正等菩提有退屈不？
舍利子言：不也，善現！
舍利子！於意云何？色界真如於無上正等菩提有退屈不？
舍利子言：不也，善現！
舍利子！於意云何？聲香味觸法界真如於無上正等菩提有退屈不？
舍利子言：不也，善現！
舍利子！於意云何？離色界真如，有法於無上正等菩提有退屈不？
舍利子言：不也，善現！
舍利子！於意云何？離聲香味觸法界真如，有法於無上正等菩提有退屈不？
舍利子言：不也，善現！
舍利子！於意云何？眼識界於無上正等菩提有退屈不？
舍利子言：不也，善現！
舍利子！於意云何？耳鼻舌身意識界於無上正等菩提有退屈不？
舍利子言：不也，善現！
舍利子！於意云何？離眼識界，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意識界，有法於無上正等菩提有退屈不？
舍利子言：不也，善現！
舍利子！於意云何？眼識界真如於無上正等菩提有退屈不？
舍利子言：不也，善現！
舍利子！於意云何？耳鼻舌身意識界真如於無上正等菩提有退屈不？
舍利子言：不也，善現！
舍利子！於意云何？離眼識界真如，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意識界真如，有法於無上正等菩提有退屈不？
舍利子言：不也，善現！
舍利子！於意云何？眼觸於無上正等菩提有退屈不？
舍利子言：不也，善現！
舍利子！於意云何？耳鼻舌身意觸於無上正等菩提有退屈不？
舍利子言：不也，善現！
舍利子！於意云何？離眼觸，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意觸，有法於無上正等菩提有退屈不？
舍利子言：不也，善現！
舍利子！於意云何？眼觸真如於無上正等菩提有退屈不？
舍利子言：不也，善現！
舍利子！於意云何？耳鼻舌身意觸真如於無上正等菩提有退屈不？
舍利子言：不也，善現！
舍利子！於意云何？離眼觸真如，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意觸真如，有法於無上正等菩提有退屈不？
舍利子言：不也，善現！
舍利子！於意云何？眼觸為緣所生諸受於無上正等菩提有退屈不？
舍利子言：不也，善現！
舍利子！於意云何？耳鼻舌身意觸為緣所生諸受於無上正等菩提有退屈不？
舍利子言：不也，善現！
舍利子！於意云何？離眼觸為緣所生諸受，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意觸為緣所生諸受，有法於無上正等菩提有退屈不？
舍利子言：不也，善現！
舍利子！於意云何？眼觸為緣所生諸受真如於無上正等菩提有退屈不？
舍利子言：不也，善現！
舍利子！於意云何？耳鼻舌身意觸為緣所生諸受真如於無上正等菩提有退屈不？
舍利子言：不也，善現！
舍利子！於意云何？離眼觸為緣所生諸受真如，有法於無上正等菩提有退屈不？
舍利子言：不也，善現！
舍利子！於意云何？離耳鼻舌身意觸為緣所生諸受真如，有法於無上正等菩提有退屈不？
舍利子言：不也，善現！
舍利子！於意云何？地界於無上正等菩提有退屈不？
舍利子言：不也，善現！
舍利子！於意云何？水火風空識界於無上正等菩提有退屈不？
舍利子言：不也，善現！
舍利子！於意云何？離地界，有法於無上正等菩提有退屈不？
舍利子言：不也，善現！
舍利子！於意云何？離水火風空識界，有法於無上正等菩提有退屈不？
舍利子言：不也，善現！
舍利子！於意云何？地界真如於無上正等菩提有退屈不？
舍利子言：不也，善現！
舍利子！於意云何？水火風空識界真如於無上正等菩提有退屈不？
舍利子言：不也，善現！
舍利子！於意云何？離地界真如，有法於無上正等菩提有退屈不？
舍利子言：不也，善現！
舍利子！於意云何？離水火風空識界真如，有法於無上正等菩提有退屈不？
舍利子言：不也，善現！
舍利子！於意云何？無明於無上正等菩提有退屈不？
舍利子言：不也，善現！
舍利子！於意云何？行、識、名色、六處、觸、受、愛、取、有、生、老死於無上正等菩提有退屈不？
舍利子言：不也，善現！
舍利子！於意云何？離無明，有法於無上正等菩提有退屈不？
舍利子言：不也，善現！
舍利子！於意云何？離行乃至老死，有法於無上正等菩提有退屈不？
舍利子言：不也，善現！
舍利子！於意云何？無明真如於無上正等菩提有退屈不？
舍利子言：不也，善現！
舍利子！於意云何？行乃至老死真如於無上正等菩提有退屈不？
舍利子言：不也，善現！
舍利子！於意云何？離無明真如，有法於無上正等菩提有退屈不？
舍利子言：不也，善現！
舍利子！於意云何？離行乃至老死真如，有法於無上正等菩提有退屈不？
舍利子言：不也，善現！