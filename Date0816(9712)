禪師名崇岳，號松源，乃龍泉吳氏子也。師事密庵，得法後，凡七豎剎竿，有嗣一十二人，人各有名。
岳為人重嘿，每見貴客，則問曰：大力量人因甚擡腳不起？見禪流，則問曰：明眼衲僧因甚腳跟紅線不斷？有對者，輒哂而顧之。時稱岳得應庵之機，得密庵之用云。
蓋岳早歲厭塵棄家，以白衣參靈石妙，不契，即上徑山。徑山萬指軒騰，岳隨眾末，聽妙喜杲和尚說法，蒙無所知，但聞杲盛贊當今應庵真得臨濟正傳。岳輒走參應庵，應庵益難近，岳乃奮勵，垢面露肘，不暇恤。應庵憐之，示岳曰：世尊有密語，迦葉不覆藏。
岳隨聲進曰：鈍置和尚。應庵喝之，岳有省。
應庵笑曰：者俗漢成得甚麼？岳乃求剃發，時年三十矣。
既受滿分戒，入閩，見木庵永，永諦視曰：樹倒藤枯，知落處麼？
對曰：裂破。
曰：瑯琊道：好一堆柴聻！
對曰：矢上加尖。永休去。
於是岳益自負，永曰：公每下語，老僧不能過。其如未在，他日拂柄在手，為人不得，驗人不得。
岳曰：為人者，使博地凡夫一超入圣，固難矣；驗人者，打向面前過，不待開口，已知骨髓，何難哉？
永舉手反覆曰：明明向你道：開口不在舌頭上。岳憤去之。
出嶺，逢二道者，耦坐評論諸方，岳所舉心肯者，道者皆拂之，岳曰：如是，則誰可君意？
道者以指書密庵不凡四字，岳已知密庵為人，遂至衢之西山，折節事之。幾進商略，密庵幾笑之。岳復心疑，乃至密庵移居雙徑，於入室時，始徹木庵道開口不在舌頭上。
久之，出世澄炤，演唱宗乘，以報密庵。湖海以岳言行無欺，多從之。遷光孝，遂有大名。
慶元間，詔移靈隱，蓋晚年也。是時門弟有文禮輩，已闡化大方，岳仍陞堂入室，從未以風晨雪夕不打參鐘。嘗以秘魔擎叉語接謙頭陀，以有賊無贓語接肇道者，以心學無聞語接陸游奧，如樊將軍擁盾入鴻門，孰得而御之？故驅耕奪食，於分座靈隱時，班班著聞見焉。不然，彼天目禮輩，各抱奇志，其甘入公彀中哉？
禪師義云者，號退谷，福州閩清黃氏子也。黃氏世以詩禮傳家。云有異姿，一目數行，然倜儻不善浮沈。每病其宗不達圣原，各執隅說，疑悞後學，乃淹貫性理，先輩重之。
時有胡嫗，居烏石山，年將百歲，精術數，眇忽不遺，人爭謁之。云亦詣嫗，嫗大喜，欵留數日，乃謂云曰：君，福人也，當有大遇。我目下即歸國，有一敝裘奉贈，聊表殷。
云受歸，怪其重，折
骨立也，安用此？遂卓杖別眾曰：意烏猝猝，萬人氣索，佛法向上，何曾踏著？臨行業識茫茫，一任諸方卜度。投杖，歛目而寂。
贊曰：昔高庵聞成枯木住金山侈甚，嘆曰：比丘法貴清儉，豈宜如此？此與後生習輕肥者何異？得不愧古人乎？按退谷處可為之秋，而能簡約乃爾，其清操真足龜鏡將來。
禪師名之善，吳興人也。其先劉姓，世歷膴仕。善自視欿然，年十三，志決出塵。其親謂之曰：吾家欬唾青云之上，若更何慕而欲為之？
善對曰：欲為佛耳。
其親惻異，知不可禁，乃許受業於齊政沙門。內行純粹，人敬愛之。出入經論，胸無宿義，乃徧扣禪坊，未得究竟。
晚謁佛炤光禪師，辨論風旛公案，光不諾，善固求明破。光示曰：非風旛話露全機，千古叢林起是非，咄者新州賣柴漢，得便宜是失便宜。
善厲聲曰：阿卻只恁麼！
光以杖擊曰：今日與君通一線，斬釘截鐵起吾宗。
光自此旬月不下堂，問其故，光曰：吾妙喜先師擔子幸卸肩矣！
善歷衡湘，游廬岳，保養圣胎，於妙高峰下疊柴為室，不謀宿舂，一住十載，時以妙峰尊宿稱之。嘗詠曰：廬陵米價報君知，浩浩塵中識者稀。回首不知何處去，白云流水共依依。又曰：有時笑兮有時哭，調高和寡難拘束，一派清音徹九天，風前誰解聯芳躅？
鄰山有座主，自負妙悟楞嚴，攜數徒屬訪善，善揖坐相視。移時，座主曰：昨見大慧，有八還頌曰：春至自開花，秋來還落葉，黃面老瞿曇，休搖三寸舌。語雖工俏，但未出經意耳。
善驀召座主，座主應諾。善曰：經意且止，還出得大慧老人意麼？座主咿唔莫措，善呵呵大笑而起。
座主歸，避席數月。復具師弟禮，請益於善，善示偈曰：
沒弦琴上無私曲，一曲彈來轉轆轆，
斷崖流水少知音，六六不成三十六。
善東游雁山，闡法於臨海慧因，歷洪福，遷萬年。乃示眾曰：久參高士，眼空四海，鼻孔撩天，見也見得親，說也說得親，行也行得親，用也用得親，只是未識老僧拄杖子在。何故？將成九仞之山，不進一簣之土。
是時，善之名滿江南，卒退休皋亭，道俗仍以明州瑞巖居善。居無何，平江晉陵請符疊至，善任緣而應，不執可否。善既久領眾事，法令益略，衲子益新，及卻天童赴靈隱，蓋暮年也。雖檀旋憧憧，善仍蕭然一衾，室中長物，竹篦禪杖而已。
端平二年，自題小像遺龍濟宗鍪，復誡諸弟子曰：像法垂秋，名利根深，如象沒深泥，珠沈巨海，識浪塵緣，終無了日。我為僧七十余載，目之所到，耳之所聞，衛護法門，隱忍受垢者，間或有之，求其不奉明詔，不接公卿，如寒巖枯木，確不可回者，尠矣！人但知法門繇顯而盛，殊不知繇盛而衰，故有緣之功於法門者，其功一時也；無緣之功於法門者，其功萬世也。諺云：庭前生瑞草，好事不如無。又豈謬哉？
九月二十八日，書偈趺坐，瞑目而寂，壽八十四，僧夏七十有一。火浴，舍利無數。門人善珍，號藏叟，丐清之鄭公為銘，塔於靈隱之西岡。
宗鍪禪師者，號友云，姓王氏，廬陵人也。幼不茹葷，年十九，辭親修大僧事，長者多器之。既而遍見大有道者，不事宗乘章句，獨以睡夢時不能作宰為憂。
晉陵華藏善公遷靈隱，鍪南渡依之。踰年，機不合，擬別參。未發，偶見僧讀珍藏叟自贊，鍪亦隨翫，乃咀嚼其語，始駭靈隱門賢非泛泛也。其詞曰：參禪無悟，識字有數。眼三角似燕山愁胡，面百摺如趙婆呷醋。一著高出諸方，敢道飯是米做。鍪遂堅志請益於善，而兄事於珍，久方契旨，辭去。
道繇佛頂峰下，倦行，憩山莊磐石。愛其山林蓊蔚，指問莊叟，叟告曰：內有龍濟古寺，先系修山主故址，今廢。
鍪曰：居之可乎？
莊叟曰：彼中狼虎甚多，師能居之，何不可？
鍪竟剪棘縛茅以居，木食澗飲，或雪寒無宿火，日啖菖歜數寸而已。有時長笑而吟曰：山僧有分住烟蘿，無米無錢莫管它，水似琉璃山似玉，眼前盡有許來多。
靈隱善公知之，大喜，自題小相以贈鍪，曰：妙峰孤頂草離離，橫按竹篦三尺鐵，只許佛頂龍濟知，父子不傳真妙訣。
於是有志之士湌風而向之，因人建立叢社焉。鍪嘗書門曰：除卻眼耳鼻舌，那個是你自己？若也道得，許你親見龍濟。其或未然，且居門外。
有對者，鍪皆叱逐之。珍藏叟聞而笑曰：恁麼為人，其靈龜曳尾乎？雖然，也是六月霜花。乃遣僧問曰：和尚曾接得幾人？
鍪曰：山僧失利。
僧回，舉似藏叟，叟唯唯，乃疏辭徑山，推鍪代之。鍪曰：先師壠土未乾，遺訓在耳，矧我龍鍾無似之人，更何所圖？甘言軟語，而與朱紫為鄰哉？稱病不起。
鍪年八十，日不停務，夜據匡床，合眾環聽垂訓，孜孜不倦。一日，告眾曰：先師春秋八十有四，吾年雖得企及，但法運衰矣，罪在我躬。言訖涕下，已而彈指一聲，曰：只此是別眾語也。
僧問：臘月三十日時如何？
鍪曰：門無索債人。
眾凄然，請開末後方便，鍪曰：一燈在望，更無言說，大地平沈，虛空迸裂。泊然而化，塔於佛頂峰上。
初，道俗請建壽塔，鍪固止之曰：何哉？老僧朝死夕埋，獨污龍濟一塊土，不必尋山擇地也。我每笑溺信形家，圖穴興旺，使圣賢法緣媚於黃土，顧而為之，豈初心乎？
贊曰：妙峰父子，始末行藏，不匯而符。所謂水月交羅，鏡燈互入，豈可以孤峻而病之？易曰：十年乃字，反常也。
自得禪師，名慧暉，乃會稽張氏之寵子也。自少割愛辭親，得度於澄炤寺。孤錫云游，見長蘆真歇，以為有所證於閃電機下，竟南歸。所遇叢社如逆旅，一閱而棄之，遂投謁於覺宏智和尚。
宏智威德自在，道望隆當世，當世見者，皆為神悚。暉獨心負所畜，不藉通詞，特擬觀光於座下。宏智熟視暉而容之，暉微疑其所以，乃自請掛塔，明了身心一物無。妙入道寰深靜處，玉人端馭白牛車。妙明田地，達者還稀；識情不到，唯證方知。白云兒，靈靈自炤；青山父，卓卓常存。機分頂後光，智契劫前眼。所以道：新豐路兮峻仍皾，新豐洞兮湛然沃，登者登兮不動搖，游者游兮莫忽速。亭堂雖有到人稀，林泉不長尋常木。諸禪德！向上一著，尊貴難明，琉璃殿上不稱尊，翡翠簾前還合伴。正與麼時，針線貫通，真宗不墜，合作麼生施設？滿頭白發離巖谷，半夜穿云入市鄽。
當是時，大振曹洞宗風者，多出宏智之門。瑞巖有石窗恭，光孝有了堂徹，常州善權有法智，而聞庵居翠巖，法真居清涼，乃至大洪長蘆皆屬焉。以故凈慈典職班序者，半皆諸方弟侄，酬唱叶諧，稱為新豐正韻也。
庚子秋，退歸雪竇，白發垂肩，逍遙怡懌，愛攜禪客談空白日，而笑落青山。常
於明覺塔右。
贊曰：暉公以奇雋之姿，英發銳上，睹影響於掣電光中，便肯承當。及入天童爐鞴，熔成大器，輒能振大聲，以達九重，其境何順也？細簡今古，匪流則亢矣。公乃履滿不溢，順而能節，抑何謙以退也。芳型在望，不禁高山仰止之思云。
禪師名居簡，出潼川王姓，號敬叟，又稱北磵，蓋居北磵之日久也。簡姿秀而文，當世尚之。游廣福，讀出世典，輒棄冠，具戒，參別峰。別峰指見涂毒，涂毒示其心要，簡以從前所學湊泊不可，疑情猛切，常立達旦。偶過擇木寮，閱萬庵語云：欲識諸佛心，但向眾生心行中識取；欲識常住不凋性，但向萬物遷變處會取。簡於此忽省，以為萬庵與佛炤同條，遂別策造靈隱，機契佛炤光禪師。於是往來妙喜下尊宿一十五年，激揚宗旨，大有力焉。
乃辭佛炤，經甌閩，歷江西，過羅湖，訪仲溫。仲溫與論，大喜曰：妙喜之後一人也！乃以妙喜居洋嶼庵竹篦為贈，且曰：公之後必大。
未幾，出住臺州紫籜，遷報恩及廣孝，名大振。退居武林飛來峰之陰，卿士猶物色之，不顧。當是時，出佛炤之門者，有靈隱善、徑山琰、天童派、東禪觀、上方銛，交章勸簡，應旴江刺史之命，又不顧。而江州使者以東林、云居力致之，簡亦不顧，乃壽北磵集行世，宿儒附之。葉水心曰：簡公話柄特驚人，六反掀騰不動身，說與東家小兒女，涂青染綠未禁春。
簡嘆曰：狼虎之害，世人易知也；文章害世，則難知矣。狼虎在山，藜藿不采；文章欺世，耳目沈淪。余比見近流施為闊略，非先圣之言不言，非古哲之跡不舉，然境風乍飄，榮辱無主，取快一時，名節掃地，則向之所言所舉，皆為飾詞，以欺世者也。欺世之害，甚於狼虎。余頹躬不逮，深為是懼。所見所聞，偶筆成集，若稍存心，欲以詩文鳴世，則又吾教之罪人也矣。遂毀板。
晚居凈慈，其門人大觀以高庵楞嚴綱要頌，請簡發其旨。簡向慕高庵為人，乃聯和而序之。
淳佑丙午春，示眾曰：識得一，萬事畢，了事衲僧，一字不識。直饒恁麼，未稱全提。禹力不到處，河聲流向西。歸方丈，大書四月一日珍重六字。至期，言語移時，歛目而逝。
簡初在紫籜，委羽有二姓爭竹山，竭產不已，仙居丞啟簡諷之。簡示以種竹賦，二姓之訟遂止。臺氓謠曰：簡公筆甜如蜜。
贊曰：齊桓侯有疾在腠理，以忽扁鵲，終至骨髓，雖司命無柰之何，而末造眾生，言行參差之疾，不啻在骨髓間也。故北磵生平行李，惟恐鍼石之不逮，然以文字得度者，則北磵法化，寧當有別論也。否乎？